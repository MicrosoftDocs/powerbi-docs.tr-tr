---
title: Azure ve Power BI
description: Azure ve Power BI
services: powerbi
documentationcenter: 
author: davidiseminger
manager: kfile
backup: 
editor: 
tags: 
qualityfocus: no
qualitydate: 
ms.service: powerbi
ms.devlang: NA
ms.topic: article
ms.tgt_pltfrm: NA
ms.workload: powerbi
ms.date: 12/06/2017
ms.author: davidi
ms.openlocfilehash: 32d5d2033805c1c7b32eff590bc2380e6dec6bbc
ms.sourcegitcommit: d91436de68a0e833ecff18d976de9d9431bc4121
ms.translationtype: HT
ms.contentlocale: tr-TR
ms.lasthandoff: 12/06/2017
---
# <a name="azure-and-power-bi"></a>Azure ve Power BI
**Azure** hizmetlerini ve **Power BI** uygulamasını bir arada kullanarak veri işleme çalışmalarınızı işletmenizle ilgili gerçek zamanlı öngörüler sağlayan analizlere ve raporlara dönüştürebilirsiniz. Veri işleme süreçlerinizin bulut tabanlı veya şirket içi, basit veya karmaşık, tek kaynaklı veya çok büyük ölçekli, ambar tabanlı veya gerçek zamanlı olma durumundan bağımsız olarak Azure ve Power BI'da iş zekası çalışmalarınızdan sonuç almanızı sağlayacak yerleşik bağlantı ve tümleştirme çözümleri mevcuttur.

![](media/service-azure-and-power-bi/azure_1.png)

Power BI'da çok çeşitli Azure bağlantıları sunulmaktadır. Bu hizmetleri kullanarak oluşturabileceğiniz iş zekası çözümleri, işletmeniz kadar benzersiz olur. Tek veya birden fazla Azure veri kaynağına bağlanarak verilerinizi şekillendirip düzenleyebilir, özelleştirilmiş raporlar oluşturabilirsiniz.

### <a name="azure-sql-database-and-power-bi"></a>Azure SQL Veritabanı ve Power BI
Bir Azure SQL Veritabanı ile bağlantı kurarak çalışmaya başlayabilir, işletmenizin ilerlemesini izlemek için kullanabileceğiniz raporlar oluşturabilirsiniz. [Power BI Desktop](desktop-getting-started.md) uygulamasını kullanarak işletmenizin ilerlemesini sağlayan eğilimleri ve ana performans göstergelerini tanımlayan raporlar oluşturabilirsiniz.

![](media/service-azure-and-power-bi/azure_2_sqltopbi.png)

[Azure SQL Veritabanı](http://azure.microsoft.com/services/sql-database/) hakkında bilmeniz gereken birçok farklı özellik mevcuttur.

### <a name="transform-shape-and-merge-your-cloud-data"></a>Bulut verilerinizi dönüştürme, şekillendirme ve birleştirme
Daha karmaşık verileriniz ve çok çeşitli kaynaklarınız mı var? Hiç sorun değil. **Power BI Desktop** ve Azure hizmetlerini birlikte kullandığınızda tüm bağlantılar bir **Veri Al** iletişim kutusu uzağınızdadır. Aynı Sorgu içinde **Azure SQL Veritabanınıza**, **Azure HDInsight** veri kaynağınıza ve **Azure Blob Depolama** (veya **Azure Tablo Depolama**) alanınıza bağlanarak yalnızca ihtiyacınız olan alt kümeleri seçebilir, ardından istediğiniz geliştirmeleri gerçekleştirebilirsiniz.

Aynı veri bağlantılarını ve hatta aynı Sorguyu kullanarak farklı hedef kitleleri için farklı raporlar da oluşturabilirsiniz. Yeni bir rapor sayfası oluşturun, görselleştirmelerinizi her bir hedef kitleye göre geliştirin ve herkesin işletmeniz hakkında bilgi sahibi olmasını sağlayın.

![](media/service-azure-and-power-bi/azure_3_multipletopbi.png)

Daha fazla bilgi için aşağıdaki kaynaklara göz atın:

* [Azure SQL Veritabanı](http://azure.microsoft.com/services/sql-database/)
* [Azure HDInsight](http://azure.microsoft.com/services/hdinsight/)
* [Azure Depolama](http://azure.microsoft.com/services/storage/) (Blob Depolama ve Tablo Depolama)

### <a name="get-complex-and-ahead-using-azure-services-and-power-bi"></a>Azure Hizmetlerini ve Power BI'ı kullanarak karmaşık (ve avantaj sağlayan) senaryolar oluşturma
Azure ve Power BI sayesinde istediğiniz ölçekte çalışma yapabilirsiniz. Çok kaynaklı veri işleme özelliklerinden faydalanın, büyük ölçekli, gerçek zamanlı sistemleri kullanın, [Akış Analizi](http://azure.microsoft.com/services/stream-analytics/) ve [Event Hubs](http://azure.microsoft.com/services/event-hubs/)'dan yararlanın ve farklı SaaS hizmetlerinizi işletmenize avantaj sağlayan iş zekası raporlarına dönüştürün.

![](media/service-azure-and-power-bi/azure_4_complex.png)

### <a name="connect-your-app-data-using-power-bi-apis"></a>Power BI API'lerini kullanarak uygulama verilerinize bağlanma
Power BI'ı, var olan uygulamalarınız hakkında öngörü sağlamak için de kullanabilirsiniz. Uygulama geliştiricileri Power BI API'si sayesinde veri kümelerinin tamamını, programlama yoluyla Power BI'a gönderebilir. Sürekli güncelleştirme yapmanız mı gerekiyor? Geliştiriciler, Power BI API'leri sayesinde gerçek zamanlı veri güncelleştirmeleri göndererek hızla çalışmaya başlayabilir ve ölçek gereksinimleri doğrultusunda Azure Stream Analytics'i kullanarak ölçek büyütebilir.

[Power BI Geliştirici Portalı](http://dev.powerbi.com)'nda Power BI API'leri hakkında oldukça fazla bilgi mevcuttur. [Power BI geliştirici blogunda](http://blogs.msdn.com/powerbidev) diğer kullanıcıların programlama yoluyla Power BI'da gerçekleştirdiği işlemler hakkında da bilgi edinebilirsiniz. [Power BI ile geliştirmeye başlamanızı sağlamaya](https://msdn.microsoft.com/library/dn889824.aspx) yönelik bir sayfa da vardır.

### <a name="what-could-you-do-with-azure-and-power-bi"></a>Azure ve Power BI ile neler yapabilirsiniz?
**Azure** ve **Power BI**'ın birlikte kullanılabileceği farklı türde birçok senaryo vardır. Olasılıklar ve fırsatlar işletmeniz kadar benzersizdir. **Azure hizmetleri** hakkında daha fazla bilgi için bu [genel bakış sayfasını](http://go.microsoft.com/fwlink/?LinkId=535031&clcid=0x409) inceleyin. Bu sayfada **Azure'ın kullanıldığı Veri Analizi Senaryolarının** yanı sıra veri kaynaklarınızı işletmenize avantaj sağlayacak iş zekasına dönüştürme yöntemlerine yer verilmiştir.

