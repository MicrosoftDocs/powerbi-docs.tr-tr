---
title: Karma Gerçeklik için Power BI uygulaması (Önizleme)
description: Karma Gerçeklik için Power BI uygulamasında panolarınızı ve raporlarınızı, sanal dünyada sarmalanmış şekilde veya ortamınız bağlamında görüntüleyin.
author: maggiesMSFT
manager: kfile
ms.reviewer: ''
ms.service: powerbi
ms.component: powerbi-service
ms.topic: conceptual
ms.date: 03/13/2018
ms.author: maggies
ms.openlocfilehash: 299f8c0997c980da6011f9052fbb9c0ac86b4ae0
ms.sourcegitcommit: 998b79c0dd46d0e5439888b83999945ed1809c94
ms.translationtype: HT
ms.contentlocale: tr-TR
ms.lasthandoff: 05/17/2018
---
# <a name="power-bi-for-mixed-reality-app-preview"></a>Karma Gerçeklik için Power BI uygulaması (Önizleme)
Karma Gerçeklik için Power BI uygulamasında panolarınızı ve raporlarınızı, sanal dünyada sarmalanmış şekilde görüntüleyin veya ortamınız bağlamında belirli konumlara yerleştirin. 

Panolarınızı ve raporlarınızı görüntülemek için Windows mağazasından Karma Gerçeklik için Power BI uygulamasının önizleme sürümünü indirin. Bunlarla sanal dünyada etkileşim kurun ve yerleştirmek istediklerinizi seçin. 

## <a name="two-views-windows-classic-and-holographic"></a>İki görünüm: Windows klasik ve holografik

Karma Gerçeklik için Power BI, karma gerçekliğe özgü ek yeteneklerle Power BI Windows mobil uygulamasını temel alır. Karma Gerçeklik için Power BI uygulamasını başlattığınızda, Power BI’ın bu “klasik” Windows görünümünde olursunuz. Bu görünümde, erişimine sahip olduğunuz panolar ve raporlar arasında gezinebilirsiniz. İstediğinizi bulduğunuzda, klasik Windows görünümünden holografik deneyime geçiş yapabilirsiniz. 


## <a name="windows-classic-view-basics"></a>Windows klasik görünümü temel bilgileri

Karma gerçeklik deneyimini ilk kez yaşıyorsanız bu bölüm sizin için hazırlanmıştır. Karma gerçeklik uygulamasıyla etkileşim kurmak, bir bilgisayarla veya tablet ya da telefonla etkileşim kurmaktan farklıdır. Windows klasik görünümünde karma gerçeklik uygulamaları, geleneksel fare ve klavyenin veya telefonda dokunma hareketinin yerini alan bir dizi ses ve harekete yanıt verir. 

**Havadan dokunma**

Havadan dokunma, neredeyse her karma gerçeklik uygulamasıyla etkileşim kurmak için bilmeniz gereken en temel harekettir. Fare tıklamasına veya telefondaki dokunma hareketine benzer şekilde, elinizi dik tutarak baş parmağınızla işaret parmağınızı birbirine dokundurursunuz.  

![Karma gerçeklik havadan dokunma hareketi](media/mobile-mixed-reality-app/power-bi-hololens-airtap.png)

Power BI’da, Windows klasik uygulamasında fare tıklaması kullanacağınız her yerde havadan dokunma hareketini kullanırsınız. Çalışma alanınızda bir panoyu veya raporu açmak için havadan dokunabilir ya da diğer görselleri filtrelemek veya vurgulamak için görselin bir kısmına havadan dokunabilirsiniz.

![Power BI’da el ile havadan dokunma](media/mobile-mixed-reality-app/power-bi-hololens-airtap-hand.png) 

[Karma gerçeklikte Microsoft el hareketleri](https://developer.microsoft.com/windows/mixed-reality/gestures) hakkında daha fazla bilgi edinin.

**Öğeyi sabitleme** 

Windows klasik görünümünden bir panoyu veya raporu holografik görünüme sabitlemek için **Sabitle** simgesine ![Sabitle simgesi](media/mobile-mixed-reality-app/power-bi-hololens-pin.png) havadan dokunun. Holografik görünüme birçok öğe sabitleyebilirsiniz. 

**Holografik görünüme geçme**

Windows klasik görünümünde öğeleri sabitledikten sonra, holografik görünüme geçiş yapmak için **Tam Ekran** simgesine ![Tam ekran simgesi](media/mobile-mixed-reality-app/power-bi-hololens-fullscreen.png) havadan dokunursunuz. 


## <a name="holographic-view-basics"></a>Holografik görünüm temel bilgileri

Şimdi holografik görünümde olduğunuzdan, sabitlediğiniz tüm yapıtlar, yerleştirme kemerinizde yer alır. Bu sabitlenmiş öğeleri fiziksel alanda belirli konumlara (örneğin, öğenin açıkladığı ekipmanın yanına) yerleştirebilirsiniz. Holografik görünümde ses komutları, el hareketlerini tamamlar. Genel ses komutlarından bazıları şunlardır.

**"Beni takip et"** 

Bir Power BI yapıtı seçin. Böylece bu yapıt, ana görüş alanınızda kalır ve siz onu bir yere yerleştirinceye kadar bakışınızı takip eder.

**"Yerleştir"** 

Kolay erişim için ana görüş alanınızın dışında sizi takip etmesi amacıyla bir yapıtı Power BI yerleştirme kemerinize yerleştirmek için “yerleştir” komutunu kullanın.

**"Buraya yerleştir"**

Bu komut, bir panoyu veya raporu duvara ya da nesneye yerleştirir veya bir alana imleci getirir.

![Alana bir pano yerleştirme](media/mobile-mixed-reality-app/power-bi-hololens-place-visuals.png)

**"Giriş sayfasına git"**

Power BI klasik Windows görünümüne geri dönmek için “giriş sayfasına git” deyin. 

**"Kaldır"**

Holografik görünümden bir yapıtı kaldırmak için bu komutu kullanın.

**"Tümünü kaldır"** 

Holografik görünümden tüm yapıtları kaldırmak için bu komutu kullanın.


## <a name="scan-a-report-qr-code-in-holographic-view"></a>Holografik görünümde bir raporun QR kodunu tarama

iPhone ve Android için [Power BI mobil uygulamalarıyla QR kodlarını taradığınız şekilde](mobile-apps-qr-code.md) holografik görünümde bir raporun QR kodunu tarayabilirsiniz.

- Holografik görünümdeyken QR koduna bakın. Power BI, o QR koduyla ilişkili raporu açar.

## <a name="limitations-and-considerations"></a>Sınırlamalar ve önemli noktalar

Holografik görünüm için bazı sınırlamalar ve önemli noktalar şunlardır.

- Windows klasik görünümünde ayarlamış olabileceğiniz çapraz filtrelemeyi veya vurgulamayı görmezsiniz.
- Sabitlenmiş panolarınızın ve raporlarınızın görünümü özeldir. Şu anda paylaşılan deneyimleri desteklemiyoruz.
- Panolar ve raporlar, veriler değiştikçe her 45 saniyede bir yenilenir.


## <a name="next-steps"></a>Sonraki adımlar

- [Power BI mobil uygulamaları ile gerçek dünyadan veriler alma](mobile-apps-data-in-real-world-context.md)

 



