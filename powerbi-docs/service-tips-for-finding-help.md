---
title: "Power BI sorularınızla ilgili yardım almaya yönelik 10 ipucu"
description: "Power BI'ın çalışmasına yönelik sorularınız konusunda yardım almanın 10 yolu"
services: powerbi
documentationcenter: 
author: maggiesMSFT
manager: kfile
backup: 
editor: 
tags: 
qualityfocus: no
qualitydate: 
ms.service: powerbi
ms.devlang: NA
ms.topic: get-started-article
ms.tgt_pltfrm: NA
ms.workload: powerbi
ms.date: 10/12/2017
ms.author: maggies
ms.openlocfilehash: 67b9dd605f5de2de1e824948143011797ad1f937
ms.sourcegitcommit: 284b09d579d601e754a05fba2a4025723724f8eb
ms.translationtype: HT
ms.contentlocale: tr-TR
ms.lasthandoff: 11/15/2017
---
# <a name="10-tips-for-getting-help-with-your-power-bi-questions"></a>Power BI sorularınızla ilgili yardım almaya yönelik 10 ipucu
Power BI sorularınıza "gereken zamanda" yanıt alamadığınız için hizmeti kullanırken zorlandığınız veya öfkelendiğiniz oldu mu? 

Power BI uzmanlarının (Microsoft'ta ürün ile ilgili olarak çalışan kişiler dahil) Power BI sorularına cevap bulmak için sıklıkla uyguladığı 10 ipucunu aşağıda bulabilirsiniz.

## <a name="1-use-a-search-engine"></a>1 Bir arama motoru kullanın
Power BI sorularına cevap bulmak isteyen uzmanlar genellikle İnternet'te arama yapar. Ortak bir iş hesaplaması için bir DAX formülü mü bulmak istiyorsunuz? İnternet'te bulabilirsiniz. En iyi cevapları bulduğunuz sitelere yer işareti ekleyin. Bulduğunuz ipuçları ve cevaplar ile ilgili olarak kendiniz için bir klasör oluşturun.


## <a name="2-check-the-power-bi-documentation"></a>2 Power BI belgelerine bakın
Power BI belgeleri ve eğitimleri, Power BI ekibi tarafından sürekli olarak güncelleştirilmekte ve geliştirilmektedir. Web semineri kayıtları, teknik incelemeler, destekli öğrenme ve tüm yeni özelliklere ilişkin blog gönderisi bağlantıları da dahil olmak üzere çok faydalı içerikler bulabilirsiniz.

## <a name="3-read-the-power-bi-blog-for-the-latest-news"></a>3 En son haberler için Power BI blogunu okuyun
Power BI ekibi, düzenli olarak yayımladıkları [Power BI blog gönderilerinde](https://powerbi.microsoft.com/blog/) tüm yeni özellikleri açıklamaktadır. Power BI Desktop'tan Power BI mobil uygulamalarına kadar tüm konulardaki yeniliklerden haberdar olun. Yenilikleri görmek için blogları sık sık kontrol etme alışkanlığı edinin: Her hafta blogları incelemek için birkaç dakikanızı ayırın. Aylar önce öğrendiğiniz küçücük bir bilginin ne zaman işinize yarayacağını asla bilemezsiniz.

## <a name="4-try-twitter"></a>4 Twitter kullanmayı deneyin
Birçok Power BI müşterisi ve uzmanı Twitter'ı aktif olarak kullanıyor. Sorunuzu bir tweet ile sorun. Tweet'inizin sorularınızı cevaplayabilecek kişiler tarafından görülebilmesi için #powerbi ve #powerbihelp hashtag'lerini kullanın.

## <a name="5-watch-videos-on-youtube"></a>5 YouTube'dan videolar izleyin
Video izlemek öğrenme şeklinize daha mı uygun? Power BI ilginizi çekecek iki video serisi sunar:

* [Analyze and Visualize data with Power BI playlist (Power BI oynatma listesi ile verileri çözümleme ve görselleştirme)](https://www.youtube.com/playlist?list=PL1N57mwBHtN0JFoKSR0n-tBkUJHeMP2cP), başlangıç için uygun bir videodur.
* Ardından, çok daha fazla konunun ele alındığı [Power BI kanalını](https://www.youtube.com/user/mspowerbi/videos) deneyin.
* Power BI konusunda daha deneyimliyseniz [Guy in a Cube YouTube kanalı](https://www.youtube.com/channel/UCFp1vaKzpfvoGai0vE5VJ0w) sizin için daha uygun olabilir.

## <a name="6-attend-training"></a>6 Eğitimlere katılın
Yüz yüze laboratuvar eğitimlerinden kısa videolara kadar neredeyse sınırsız sayıda eğitim seçeneğiniz bulunmaktadır.

* Power BI sitesindeki [destekli öğrenme](guided-learning/gettingstarted.yml#step-1) kursu.
* Power BI sitesinden canlı ve isteğe bağlı olarak sunulan [ücretsiz Power BI web seminerleri](webinars.md).

Aşağıda, İnternet üzerinden faydalanabileceğiniz diğer olanaklar da belirtilmiştir:

* **edX.org**, [Analyzing and Visualizing Data with Power BI (Power BI ile Verileri Çözümleme ve Görselleştirme)](https://www.edx.org/course/analyzing-visualizing-data-power-bi-microsoft-dat207x-4) adlı ücretsiz bir kurs sunar. 
* **Lynda.com**, [Power BI Pro Essential Training (Power BI Pro Temel Eğitimi)](https://www.lynda.com/Power-BI-tutorials/Power-BI-Pro-Essential-Training/485820-2.html) gibi kurslar sunar.
* Yüz yüze "**Dashboard in a Day (Bir Günde Pano)**" eğitim oturumları arayın.

## <a name="7-ask-or-search-in-the-power-bi-community"></a>7 Power BI Topluluğu'nda soru sorun veya arama yapın
[Power BI Topluluğu'nda](http://community.powerbi.com) soru sorun ve sorularınıza cevap bulun. Dünyanın her yerinden Power BI uzmanları, topluluğu aktif olarak kullanmaktadır. Bu kaynağı kullanarak uzmanların bilgisinden yararlanın.

## <a name="8-join-or-create-a-power-bi-user-group"></a>8 Bir Power BI kullanıcı grubuna katılın veya kullanıcı grubu oluşturun
Bir [Power BI kullanıcı grubuna](https://community.powerbi.com/t5/Power-BI-User-Groups/ct-p/Groups) katılarak sorularınıza cevap bulmak için grubunuzdan yardım isteyin. Alternatif olarak, kendi kullanıcı grubunuzu kurabilir, kullanıcıların birbirine yardım ettiği bir topluluk oluşturabilir ve kendi bölgenizde, kendi verileriniz için, kendi saat diliminizde ihtiyaçlarınıza odaklanabilirsiniz.

## <a name="9-check-the-service-status"></a>9 Hizmet durumunu denetleyin
Hizmetle ilgili olarak yaşadığınız sorunlar hizmetin kendisinden kaynaklanıyor olabilir. Raporlar için [Destek sayfasını kontrol edin](https://powerbi.microsoft.com/support/). 

## <a name="10-just-try-it"></a>10 Kullanmayı deneyin
Bu seçeneklerin hiçbiri işinize yaramazsa son ipucu olarak sistemi gözlemleyin. Kullanıcılar genelde Power BI'ın ne gibi özelliklere sahip olduğunu sorar. Bu tür soruları genellikle Power BI hizmetine veya Power BI Desktop uygulamasına gidip kullanıcı arabirimindeki seçenekleri inceleyerek ve kullanmayı deneyerek cevaplayabilirsiniz. 

Örneğin, bir güvenlik grubuyla pano paylaşıp paylaşamayacağınızı merak ediyorsunuz. Bu soruyu cevaplamak için paylaşım iletişim kutusuna gidin ve bir güvenlik grubu eklemeyi deneyin. Sonuç olarak bu testin ardından cevabı bulmuş olursunuz.

## <a name="next-steps"></a>Sonraki adımlar
* [Power BI ile çalışmaya başlama](service-get-started.md) 
* [Power BI Topluluğu](http://community.powerbi.com/)'na sorun
* Sorununuz hâlâ çözülmedi mi? Lütfen [Power BI destek sayfasını](https://powerbi.microsoft.com/support/) ziyaret edin

