---
title: "Power BI US Government müşterileri - Genel Bakış"
description: "ABD Kamu müşterileri için sunulan Power BI US Government hizmetine ilişkin özellikler ve sınırlamalar hakkında bilgi edinin"
services: powerbi
documentationcenter: 
author: davidiseminger
manager: kfile
backup: 
editor: 
tags: 
qualityfocus: no
qualitydate: 
ms.service: powerbi
ms.devlang: NA
ms.topic: article
ms.tgt_pltfrm: NA
ms.workload: powerbi
ms.date: 12/06/2017
ms.author: davidi
ms.openlocfilehash: 78bac79fc440f0a4efe19947ca7a6e9c53866b0a
ms.sourcegitcommit: d91436de68a0e833ecff18d976de9d9431bc4121
ms.translationtype: HT
ms.contentlocale: tr-TR
ms.lasthandoff: 12/06/2017
---
# <a name="power-bi-for-us-government-customers"></a>Power BI US Government müşterileri
**Power BI hizmetinin**, **Office 365 US Government Community** aboneliklerinin bir parçası olarak ABD Kamu müşterilerine yönelik bir sürümü bulunmaktadır. Bu makalede ele alınan **Power BI hizmeti** sürümü, ABD Kamu müşterileri için özellikle tasarlanmıştır ve **Power BI hizmetinin** ticari sürümünden farklıdır.

![](media/service-govus-overview/service_usgov_overview-1.png)

Aşağıdaki bölümlerde, **Power BI hizmetinin** US Government sürümündeki *özellikler* tanımlanmış, buna ilişkin bazı *sınırlamalar* açıklanmış, Sıkça Sorulan Sorular (**SSS**) ve bunların cevapları listelenmiş ve daha fazla bilgi için bağlantılar sağlanmıştır.

## <a name="features-of-power-bi-us-government"></a>Power BI US Government hizmetinin özellikleri
Lütfen **Power BI US Government** hizmetinin yalnızca **Pro lisansı** olarak sunulduğunu ve Ücretsiz lisans olarak kullanılamadığını unutmayın. Power BI hizmetinin belirli özellikleri, hizmetin **Power BI US Government** sürümünde de kullanılabilir.

**Pro** lisansı işlevleri için geçerli olan ve **Power BI US Government** müşterilerine sunulan özellikler şunlardır:

* Pano ve rapor oluşturma ve bunları görüntüleme
* [Veri kapasitesi sınırları](service-admin-manage-your-data-storage-in-power-bi.md)
* [Zamanlanmış veri yenileme](refresh-data.md)
* Yenilenebilir ekip panoları
* Paylaşım ve erişim denetimi yönetimine ilişkin Active Directory grupları
* Excel, CSV ve Power BI Desktop dosyalarından rapor ve [veri aktarma](service-get-data.md)
* Veri Yönetimi Ağ Geçidi
* Tüm veriler hem Azure SQL hem de Blob Depolama Alanı'nda şifrelenir
* [İçerik paketleri](service-connect-to-services.md) ile hizmetlere bağlanma

## <a name="limitations-of-power-bi-us-government"></a>Power BI US Government hizmetine ilişkin sınırlamalar
**Power BI hizmetinin** ticari sürümünde sunulan özelliklerden bazıları, ABD Kamu müşterilerine yönelik **Power BI hizmetinde** *sunulmamaktadır*. Power BI ekibi, söz konusu özelliklerin ABD Kamu müşterilerine de sunulması için aktif olarak çalışarak ilgili özellikler kullanılabilir olduğunda bu makaleyi güncelleştirecektir.

* **Power BI US Government**, yalnızca **Pro** lisans olarak kullanılabilir. Bir yönetim portalında (veya kullanıcılar olarak) Power BI (Ücretsiz) lisanslarına yapılan tüm başvurular, ticari bir Power BI hizmet bulutunda çalışmaktadır.
* **Denetim** - Denetim, Office 365 Güvenlik ve Uyumluluk portalı aracılığıyla kullanılamaz.

Hesabınıza atanmış Ücretsiz **Power BI** lisansları varsa bu lisanslar, **Power BI** hizmetinin ticari bir sürümünde çalıştırılmaktadır ve **Power BI US Government** teklifinin bir parçası değildir. Bu Ücretsiz hesaplar ile ilgili olarak aşağıdaki sorunlarla karşılaşabilirsiniz:

* Gateway, Mobil ve Desktop kimlik doğrulaması yapamaz
* Azure ticari veri kaynaklarına erişemezsiniz
* PBIX dosyaları, ticari sürümden el ile karşıya yüklenmelidir
* Power BI mobil uygulamaları kullanılamaz

Bu sorunları gidermek için lütfen hesap temsilciniz ile iletişim kurun.

## <a name="frequently-asked-questions-faq-for-the-us-government-version-of-the-power-bi-service"></a>Power BI hizmetinin US Government sürümü ile ilgili olarak Sıkça Sorulan Sorular (SSS)
Aşağıdaki sorular (ve cevapları), hizmet ile ilgili ihtiyacınız olan bilgileri hızla almanıza yardımcı olmak için verilmiştir.

**Soru:** Ticari **Power BI** verilerimi ABD Kamu müşterileri için **Power BI hizmetine** nasıl geçirebilirim?

**Cevap:** Yöneticinizin US Government'a özel ayrı bir abonelik altında yeni bir **Power BI** örneği oluşturması gerekir. Ardından, ticari verilerinizi ABD Kamu müşterileri için **Power BI hizmetinde** çoğaltabilir, ticari lisansınızı kaldırabilir ve mevcut etki alanınızı US Government'a özel yeni hizmet ile ilişkilendirebilirsiniz.

**Soru:** Belirli bir içerik paketine neden bağlanamıyorum?

**Cevap:** Bir içerik paketine bağlanmadan önce ilgili içerik paketine ilişkin aboneliğinizin etkinleştirildiğinden emin olmalısınız.

**Soru:** ABD Kamu kuruluşum için **Power BI** hizmeti almakla ilgileniyorum. Nereden başlamalıyım?

**Cevap:** Kaydolma (genellikle *ekleme* olarak adlandırılır) işlemi, mevcut lisansınıza ve aboneliğinize göre farklılık gösterebilir. Daha fazla bilgi için [Power BI US Government'a kaydolma](service-govus-signup.md) makalesine bakın.

**Soru:** **Power BI** US Government'a bağlanmak için kullanılan URL ticari **Power BI** URL'sinden farklı mı?

**Cevap:** Evet, URL'ler farklıdır. URL'ler aşağıdaki tabloda gösterilmiştir:

| Ticari sürüm URL'si | US Government sürümü URL'si |
| --- | --- |
| https://app.powerbi.com/ |[https://app.powerbigov.us](https://app.powerbigov.us) |

## <a name="next-steps"></a>Sonraki adımlar
Power BI ile yapabileceğiniz çok şey vardır. Daha fazla bilgi için, hizmete nasıl kaydolacağınızı açıklayan bir makaleyi de içeren aşağıdaki kaynaklara başvurun:

* [Power BI US Government'a kaydolma](service-govus-signup.md)
* <a href="https://channel9.msdn.com/Blogs/Azure/Cognitive-Services-HDInsight-and-Power-BI-on-Azure-Government">Power BI US Government Demosu</a>
* [Power BI için Destekli Öğrenme](guided-learning/gettingstarted.yml#step-1)
* [Power BI hizmeti ile çalışmaya başlama](service-get-started.md)
* [Power BI Desktop ile çalışmaya başlama](desktop-getting-started.md)

