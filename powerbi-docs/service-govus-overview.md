---
title: ABD kamu müşterileri için Power BI - Genel Bakış
description: ABD Kamu müşterileri Microsoft 365 kamu planlarına bir Power BI Pro aboneliği ekleyebilir. Bu hizmet açıklamasında özelliğe kaydolmayı ve özellik kullanılabilirliğini gözden geçirmeyi öğrenin.
author: kfollis
ms.reviewer: ''
ms.service: powerbi
ms.subservice: powerbi-service
ms.topic: conceptual
ms.date: 04/07/2020
ms.author: kfollis
LocalizationGroup: Get started
ms.openlocfilehash: a9a5f3fd5304e64209b6069741dffcc3fa9b07c8
ms.sourcegitcommit: c772c544ce2e1e2a147b9b62e5579ac3cb59d54c
ms.translationtype: HT
ms.contentlocale: tr-TR
ms.lasthandoff: 04/29/2020
ms.locfileid: "82256152"
---
# <a name="power-bi-for-us-government-customers"></a>ABD kamu müşterileri için Power BI
Bu makale Office 365 Kamu planı kapsamında Power BI dağıtımı yapan ABD kamu müşterilerine yöneliktir. Kamu planları ABD uyumluluk ve güvenlik standartlarına uyması gereken kuruluşların benzersiz gereksinimlerine yönelik tasarlanmıştır. ABD kamu müşterileri için tasarlanmış Power BI hizmeti, Power BI hizmetinin ticari sürümünden farklıdır. Bu özellik farklılıkları ve beceriler aşağıdaki bölümlerde açıklanmıştır.

## <a name="add-power-bi-to-your-office-365-government-plan"></a>Office 365 Kamu planınıza Power BI ekleme

Power BI ABD kamu aboneliğini alabilmek ve kullanıcılara lisans atayabilmek için önce bir Office 365 Kamu planına kaydolmalısınız. Kuruluşunuzun zaten Office 365 Kamu planı varsa, [Power BI Pro kamu aboneliği satın alma](#purchase-a-power-bi-pro-government-subscription) konusuna atlayın.

### <a name="enroll-in-office-365-government-plan"></a>Office 365 Kamu planına kaydolma

Yeni bir müşteriyseniz kamu planına kaydolmadan önce kuruluşunuzun uygunluğunu doğrulamanız gerekir.  Başlangıç olarak [Office 365 Kamu uygunluk doğrulama formunu](https://www.microsoft.com/microsoft-365/government/eligibility-validation) tamamlayın. Kuruluşunuza doğru planı seçtiğinizden emin olmak için [Office 365 ABD Kamu hizmet açıklamalarına](https://docs.microsoft.com/office365/servicedescriptions/office-365-platform-service-description/office-365-us-government/office-365-us-government) başvurun.

> [!NOTE]
> Power BI’ı zaten ticari bir ortama dağıttıysanız ve ABD kamu bulutuna geçmek istiyorsanız, Office 365 Kamu planınıza yeni bir Power BI Pro aboneliği eklemeniz gerekir. Ardından ticari verileri ABD kamu için Power BI hizmetine çoğaltın, kullanıcı hesaplarından ticari lisans atamalarını kaldırın ve sonra kullanıcı hesaplarına Power BI Pro kamu lisansı atayın.
>
>
## <a name="government-cloud-instances"></a>Kamu bulutu örnekleri
Office 365 çeşitli uyumluluk gereksinimlerini karşılamak için kamu kuruluşlarına farklı ortamlar sağlar. Her ortamın neler sağladığına ilişkin belirli ayrıntılar için bağlantılı hizmet açıklamalarına bakın.

* Federal yönetim, eyalet yönetimi ve yerel yönetim için tasarlanan [Office 365 Government Community Cloud (GCC)](https://docs.microsoft.com/office365/servicedescriptions/office-365-platform-service-description/office-365-us-government/gcc).

* [Office 365 Government Community Cloud (GCC-High)](https://docs.microsoft.com/office365/servicedescriptions/office-365-platform-service-description/office-365-us-government/gcc-high-and-dod) federal kurumlar, savunma sektörü, havacılık sektörü ve denetimli sınıflandırılmamış bilgiler bulunduran diğer kuruluşlar için tasarlanmıştır. Bu ortam ulusal güvenlik kuruluşlarına ve Uluslararası Silah Trafiği Yönetmeliği (ITAR) verilerinin veya Savunma Federal İktisap Yönetmeliği Ekleri (DFARS) gereksinimlerinin söz konusu olduğu şirketlere uygundur.

* [Office 365 DoD ortamı](https://docs.microsoft.com/office365/servicedescriptions/office-365-platform-service-description/office-365-us-government/gcc-high-and-dod) özel olarak ABD Savunma Bakanlığı için tasarlanmıştır. 

## <a name="connect-to-power-bi-for-us-government"></a>ABD kamu için Power BI’a bağlanma

Power BI US Government sürümüne bağlanmak içir ticari kullanıcılardan farklı bir URL kullanırsınız. Power BI’da oturum açmak için aşağıdaki URL’leri kullanın:

| Ticari sürüm  | GCC  | GCC High | DoD |
| --- | --- | --- | --- |
| [https://app.powerbi.com/](https://app.powerbi.com) |[https://app.powerbigov.us](https://app.powerbigov.us) | [https://app.high.powerbigov.us](https://app.high.powerbigov.us) | [https://app.mil.powerbigov.us](https://app.mil.powerbigov.us) |

Hesabınız birden çok buluta sağlanmış olabilir. Böyle bir durumda Power BI Desktop’ı kullanırken oturum açma sırasında hangi buluta bağlanacağınızı seçebilirsiniz.

## <a name="purchase-a-power-bi-pro-government-subscription"></a>Power BI Pro Kamu aboneliği satın alma

Office 365’i dağıttıktan sonra bir Power BI aboneliği ekleyebilirsiniz. Power BI Pro kamu hizmetini satın almak için [ABD kamu kuruluşunuzu kaydetme](service-govus-signup.md) konusundaki adım adım yönergeleri izleyin. Power BI’ı kullanması gereken tüm kullanıcılara yetecek kadar lisans satın alın ve bu lisansları tek tek kullanıcı hesaplarına atayın.

> [!IMPORTANT]
> Power BI ABD kamu, Ücretsiz lisans olarak sağlanmaz. Her kullanıcıya, Government Community Cloud’a erişmek için bir Pro lisansı atanmalıdır. Bir kullanıcı hesabına Ücretsiz lisans atandıysa, yalnızca ticari buluta erişim yetkisine sahip olur; kimlik doğrulaması ve erişim sorunlarıyla karşılaşır. Power BI Premium’u satın aldıysanız, kullanıcı erişimini etkinleştirmek için Pro lisansları atamanız gerekmez.  Kuruluştaki tüm kullanıcılar, rapor Premium kapasitede yayımlandığı sürece kendileriyle paylaşılan raporlara erişebilir. Lisans türleri arasındaki farkları gözden geçirmek için bkz. [Lisans türüne göre Power BI hizmeti özellikleri](service-features-license-type.md).
>
>

## <a name="connectivity-between-government-and-global-azure-cloud-services"></a>Kamuya ve genel kullanıma sunulan Azure Cloud hizmetleri arasındaki bağlantı

Azure birden çok buluta dağıtılmıştır. Varsayılan olara buluta özgü bir örneğin bağlantısını açarken güvenlik duvarı kurallarını etkinleştirebilirsiniz ama bulutlar arası ağ farklıdır.  Genel buluttaki hizmetlerle Government Community Cloud’daki hizmetler arasında iletişim kurmak için belirli güvenlik duvarı kurallarını yapılandırmanız gerekir. Örneğin Power BI’ın kamu bulut dağıtımından SQL’in genel bulut örneklerine erişmek istiyorsanız, SQL’de bir güvenlik duvarı kuralına ihtiyacınız vardır. Aşağıdaki veri merkezlerinde Azure Kamu Bulutu’na bağlantılara izin vermek için SQL’de belirli güvenlik duvarı kurallarını yapılandırın:

* USGov Iowa
* USGov Virginia
* USGov Texas
* USGov Arizona

Genel bulutta IP alanları kullanılabilir. ABD kamu bulutu IP aralıklarını almak için [Azure IP Aralıkları ve Hizmet Etiketleri – ABD Kamu Bulutu](https://www.microsoft.com/download/details.aspx?id=57063) dosyasını indirin. 

SQL’de güvenlik duvarlarını ayarlamak için [IP güvenlik duvarı kurallarını oluşturma ve yönetme](https://docs.microsoft.com/azure/sql-database/sql-database-firewall-configure#create-and-manage-ip-firewall-rules) başlığı altında verilen adımları izleyin.

## <a name="power-bi-feature-availability"></a>Power BI özellik kullanılabilirliği

Kamu bulutu müşterilerinin gereksinimlerini karşılamak için, kamu planlarıyla ticari planlar arasında bazı farklılıklar vardır. Her kamu ortamında hangi özelliklerin kullanılabildiğini görmek için aşağıdaki tabloya bakın.

|Öne çıkan özelliği |   |GCC |GCC-High |DoD|
|------|------|------|------|------|
|Yönetim|Ücretsiz Lisanslar|Kullanılamaz|Kullanılamaz|Kullanılamaz|
|  |Veri depolama sınırlarını ayarlama|Kullanılabilir|Kullanılabilir|Kullanılabilir|
|  |Paylaşım ve erişim denetimi için Active Directory gruplarını kullanma|Kullanılabilir|Kullanılabilir|Kullanılabilir|
|  |Office 365 Güvenlik ve Uyumluluk yönetim merkezi üzerinden denetim|Kullanılabilir|Kullanılabilir|Kullanılabilir|
|  |Dış kullanıcı paylaşımı|Kullanılabilir|Kullanılabilir|Kullanılabilir|
|  |Raporlar ve panolar için kullanım ölçümleri|Kullanılamaz|Kullanılamaz|Kullanılamaz|
|  |GCC ile ticari bulut arasında Azure B2B|Kullanılamaz|Kullanılamaz|Kullanılamaz|
|Rapor oluşturma|Pano ve rapor oluşturma ve bunları görüntüleme|Kullanılabilir|Kullanılabilir|Kullanılabilir|
|  |Zamanlanmış veri yenileme|Kullanılabilir|Kullanılabilir|Kullanılabilir|
|  |Yenilenebilir ekip panoları|Kullanılabilir|Kullanılabilir|Kullanılabilir|
|  |Sayfalandırılmış raporlar|Kullanılabilir|Yol haritasında|Yol haritasında|
|  |Şablon uygulamalar|Kullanılamaz|Kullanılamaz|Kullanılamaz|
|Verilere bağlanma|Excel’den verileri ve raporları içeri aktarma|Kullanılabilir|Kullanılabilir|Kullanılabilir|
|  |CSV dosyalarından verileri içeri aktarma|Kullanılabilir|Kullanılabilir|Kullanılabilir|
|  |Power BI Desktop dosyalarından verileri içeri aktarma|Kullanılabilir|Kullanılabilir|Kullanılabilir|
|  |CDS bağlantısı|Kullanılabilir|Kullanılamaz|Kullanılamaz|
|  |Azure Data Lake Storage 2. Nesil bağlayıcısı|Kullanılabilir|Kullanılamaz|Kullanılamaz|
|Veri yönetimi|Veri yönetimi ağ geçidi|Kullanılabilir|Kullanılabilir|Kullanılabilir|
|  |Azure SQL’de veri şifreleme|Kullanılabilir|Kullanılabilir|Kullanılabilir|
|  |Power BI için Blob Depolama’da veri şifreleme|Kullanılabilir|Kullanılabilir|Kullanılabilir|
|Ürünler arası tümleştirme|Power BI web bölümünü kullanarak SharePoint Online’a ekleme|Kullanılamaz|Kullanılamaz|Kullanılamaz|
|  |Embed web bölümünü kullanarak SharePoint Online’a ekleme|Kullanılabilir|Kullanılabilir|Kullanılabilir|
|  |Veri akışları ve yapay zeka işlevleri|Kullanılamaz|Kullanılamaz|Kullanılamaz|
|  |Veri odaklı uyarılar için Power Automate bağlantısı|Kullanılamaz|Kullanılamaz|Kullanılamaz|
|  |Teams’de Power BI sekmesi|Kullanılabilir|Kullanılamaz|Kullanılamaz|
|  |Otomatik Makine Öğrenmesi|Kullanılamaz|Kullanılamaz|Kullanılamaz|
|  |Bilişsel Hizmetler|Kullanılamaz|Kullanılamaz|Kullanılamaz|
|  |Azure ML|Kullanılamaz|Kullanılamaz|Kullanılamaz|

## <a name="next-steps"></a>Sonraki adımlar

* [ABD kamu için Power BI'a kaydolma](service-govus-signup.md)
* [Microsoft Power Apps US Government](https://docs.microsoft.com/power-platform/admin/powerapps-us-government)
* [Power Automate US Government](https://docs.microsoft.com/power-automate/us-govt)
* <a href="https://channel9.msdn.com/Blogs/Azure/Cognitive-Services-HDInsight-and-Power-BI-on-Azure-Government">Power BI US Government Demosu</a>
