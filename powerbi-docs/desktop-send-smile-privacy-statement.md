---
title: Power BI Desktop Gülümseme Gönder Gizlilik Bildirimi
description: Power BI Desktop Gülümseme Gönder Gizlilik Bildirimi
author: davidiseminger
ms.reviewer: ''
ms.service: powerbi
ms.subservice: powerbi-desktop
ms.topic: conceptual
ms.date: 05/08/2019
ms.author: davidi
LocalizationGroup: Learn more
ms.openlocfilehash: 39fa082133b519feab004f475110a3a701ff085c
ms.sourcegitcommit: 64c860fcbf2969bf089cec358331a1fc1e0d39a8
ms.translationtype: HT
ms.contentlocale: tr-TR
ms.lasthandoff: 11/09/2019
ms.locfileid: "73876116"
---
# <a name="power-bi-desktop-send-a-smile-privacy-statement"></a>Power BI Desktop Gülümseme Gönder Gizlilik Bildirimi

**Power BI Desktop**’ın Mart 2018 sürümünden itibaren hata raporlama özelliği, *Gülümseme Gönder* veya *Kaş Çatma Gönder* işlevi yerine Windows Hata Bildirimi platformunu kullanır. [Windows gizlilik blogunda](https://blogs.windows.com/windowsexperience/2018/01/24/microsoft-introduces-new-privacy-tools-ahead-of-data-privacy-day/) Windows Hata Bildirimi platformu hakkında daha fazla bilgi edinebilirsiniz. 

## <a name="for-versions-of-power-bi-desktop-prior-to-march-2018"></a>Power BI Desktop’ın Mart 2018’den önceki sürümleri için

Microsoft olarak ihtiyacınız olan performansa, güce ve kolaylığa sahip ürünleri kullanımınıza sunarken gizliliğinizi korumak için de çok çalışıyoruz. Bu Gizlilik Bildirimi, Microsoft Power BI Desktop Geri Bildirimi *Gülümseme Gönder* tarafından kullanılan veri toplama ve kullanım uygulamalarının çoğunu açıklamaktadır. Bu bildirim diğer çevrimiçi veya çevrimdışı Microsoft siteleri, ürünleri veya hizmetleri için geçerli değildir.

Bu bildirimde aksi belirtilmediği sürece *Gülümseme Gönder* işlevi kişisel bilgileri Microsoft'a göndermez. Microsoft'a gönderilen bilgiler izniniz olmadan Microsoft ile denetim altındaki yan kuruluşları ve bağlı kuruluşları haricinde paylaşılmaz.

Power BI Desktop uygulamasındaki *Gülümseme Gönder* özelliği, geri bildirimlerinizi bir e-posta adresiyle birlikte göndermenizi sağlar. Bu e-posta adresi Microsoft'un isteğinizle ilgili daha fazla bilgiye veya ayrıntıya ihtiyaç duyması halinde sizinle iletişime geçmek için kullanılır. *Gülümseme Gönder* özelliğini kullanmak için e-posta adresinizi Microsoft'a kaydetmeniz gerekmez.

*Power BI Desktop uygulamasındaki Gülümseme Gönder* özelliği Microsoft'a geri bildirim göndermenizi ve isterseniz şikayetinizle ilgili ekran görüntüleri eklemenizi sağlar. *Gülümseme Gönder* kişisel bilgilerinizi kasten toplamasa da bu tür bilgiler, ilettiğiniz geri bildirimde veya ekran görüntülerinde bulunabilir. Microsoft bu bilgileri sizi tanımlamak için kullanmaz.

*Gülümseme Gönder* sistem yapılandırmanız hakkında bilgileri, standart bilgisayar bilgilerini ve Microsoft ürünlerini kullanma şeklinizle ilgili temel bilgileri otomatik olarak toplar. Geri bildirim gönderdiğinizde bu bilgiler de gönderilir.

*Gülümseme Gönder* genelde aşağıdakilerle ilgili bilgileri toplar:

* Kullandığınız işletim sistemi sürümü ve mimarisi gibi sistem yapılandırması (32 bit veya 64 bit).
* Kullandığınız Power BI Desktop, Internet Explorer sürümü ve CLR sürümü gibi standart bilgisayar bilgileri.
* Dosya Paketi Bilgileri (Belge Yerel Ayarı, Hızlı Birleştirme Etkin/Devre Dışı durumu), Etkin ve Devre Dışı Önizleme Özellikleri, DirectQuery gibi Power BI Desktop programı kullanımı. İçeri aktarma modu, geçerli Çalışma Kümesi ve geçerli oturumda kullanılan En Yüksek Sanal Bellek.

Sizden aldığımız kişisel bilgiler Microsoft ve denetim altındaki yan kuruluşları ve bağlı kuruluşları tarafından istekte bulunduğunuz veya yetki verdiğiniz hizmetleri sunmak ya da işlemleri gerçekleştirmek amacıyla kullanılır ve aşağıdakilerle ilgili ek bilgi talebinde bulunmak için de kullanılabilir:

* Kullanmakta olduğunuz ürün veya hizmet hakkında sunduğunuz geri bildirim
* Yazılımla ilgili önemli güncelleştirmeler ve bildirimler sunmak için
* Hata ve anket formu sorguları gibi ürün veya hizmeti geliştirmek için

Bu bildirimde belirtilen durumlar haricinde sunduğunuz kişisel bilgiler, onayınız olmadan üçüncü taraflara aktarılmaz. Bazen belirli hizmetleri bizim adımıza yürütmek üzere başka şirketlerle anlaşma yapabiliyoruz, bunlar:

* Satın alınan ürünleri paketleme, gönderme ve teslim etme ile diğer yazışmalar
* Ürün veya hizmetlerle ilgili müşteri sorularını yanıtlama
* Etkinlik kaydı işleme
* Hizmetlerimizin istatistiksel analizini gerçekleştirme

Bu şirketlere yalnızca ilgili hizmeti vermek için ihtiyaç duyduğu kişisel bilgileri sunuyor ve bu bilgileri başka amaçlar doğrultusunda kullanmalarını yasaklıyoruz.

Microsoft, aşağıdaki amaçlar doğrultusunda sizinle ilgili bilgilere erişebilir veya bu bilgileri ifşa edebilir:

* Yasalara uymak veya yasal taleplere veya süreçlere yanıt vermek
* Hizmetleri kullanma şeklinizi belirleyen sözleşmelerimizi veya ilkelerimizi uygulama dahil olmak üzere Microsoft'un veya müşterilerimizin haklarını veya mülklerini korumak
* Microsoft çalışanlarının, müşterilerinin veya kamunun kişisel güvenliğini korumak için bu erişim veya ifşanın gerekli olduğuna inanması halinde

*Gülümseme Gönder* özelliğiyle toplanan veya Microsoft'a gönderilen bilgiler ABD'de veya Microsoft ya da bağlı kuruluşlarının veya yan kuruluşlarının veya hizmet sağlayıcılarının tesislerinin bulunduğu diğer ülkelerde depolanabilir ve işlenebilir. Microsoft, Avrupa Birliği'nden alınan verilerin toplanması, kullanılması ve saklanmasıyla ilgili Amerika Birleşik Devletleri Ticaret Bakanlığı tarafından belirlenen Safe Harbor Çerçevesi'ne göre hareket etmektedir.

## <a name="security-of-your-information"></a>Bilgilerinizin güvenliği
Microsoft, kişisel bilgilerinizin korunmasına yardımcı olmaya kararlıdır. Kişisel bilgilerinizi yetkisiz erişimden, kullanımdan ve açıklanmaktan korumaya yardımcı olmak üzere çok çeşitli güvenlik teknolojileri ve yordamları kullanırız.

## <a name="changes-to-this-privacy-statement"></a>Bu Gizlilik Bildirimi'nde yapılan değişiklikler
Microsoft, bu Gizlilik Bildirimi'ni zaman zaman güncelleştirebilir. Her güncelleştirme sonrasında Gizlilik Bildirimi'nin en üstündeki son güncelleştirme tarihi değiştirilir. Microsoft'un bilgilerinizin korunmasına nasıl yardımcı olduğu hakkında bilgi sahibi olmak için bu Gizlilik Bildirimi'ni belirli aralıklarla gözden geçirmenizi öneririz.

