---
title: Power BI görselleri hakkında sık sorulan sorular
description: Power BI görselleri hakkında sık sorulan sorular ve cevaplar listesini inceleyin
author: KesemSharabi
ms.author: kesharab
ms.reviewer: ''
ms.service: powerbi
ms.topic: conceptual
ms.subservice: powerbi-custom-visuals
ms.custom: ''
ms.date: 12/17/2018
ms.openlocfilehash: d70d1357af3309ddd9584b11ccf79115cde095c8
ms.sourcegitcommit: 6bbc3d0073ca605c50911c162dc9f58926db7b66
ms.translationtype: HT
ms.contentlocale: tr-TR
ms.lasthandoff: 03/14/2020
ms.locfileid: "79383310"
---
# <a name="power-bi-visuals-faq"></a>Power BI görselleri hakkında SSS

## <a name="organizational-power-bi-visuals"></a>Power BI kuruluş görselleri

Yönetici portalı, kuruluşunuz için Power BI görsellerinin yönetilmesine olanak sağlar.

### <a name="how-can-the-admin-manage-organizational-power-bi-visuals"></a>Yöneticiler Power BI kuruluş görsellerini nasıl yönetebilir?

Yöneticiler, Yönetim portalının *Kuruluş görselleri* sekmesinden [kuruluştaki tüm Power BI kuruluş görsellerini görebilir ve yönetebilir](../../service-admin-portal.md#organizational-visuals). Yönetim işlemleri Power BI görsellerini ekleme, devre dışı bırakma, etkinleştirme ve silmeden oluşur.

Kuruluştaki kullanıcılar Power BI görsellerini kolayca bulabilir ve bunları Power BI Desktop'tan veya Power BI hizmetinden doğrudan raporlarına aktarabilir.

Yönetici Power BI kuruluş görselinin yeni sürümünü yüklediğinde kuruluştaki tüm kullanıcılar aynı güncel sürüme sahip olur. Güncelleştirilmiş Power BI görsellerini kullanan tüm raporlar otomatik olarak güncelleştirilir.

Kullanıcılar Power BI kuruluş görsellerini yerleşik Power BI Desktop ve Power BI hizmeti kuruluş deposunda, *KURULUŞUM* sekmesinin altında bulabilir. 

### <a name="if-an-admin-uploads-a-power-bi-visual-from-the-public-marketplace-to-the-organization-store-is-it-automatically-updated-once-a-vendor-updates-the-visual-in-the-public-marketplace"></a>Yöneticinin genel marketten kuruluş deposuna yüklediği Power BI görselinde satıcı tarafından yapılan güncelleştirmeler otomatik olarak uygulanır mı?

Hayır, genel marketten otomatik güncelleştirme yapılmaz. Power BI kuruluş görselinin sürümünü güncelleştirmek Yöneticinin sorumluluğundadır.

### <a name="is-there-a-way-to-disable-the-organization-store"></a>Kuruluş deposunu devre dışı bırakmak mümkün mü?

Hayır, kullanıcılar Power BI Desktop uygulamasında ve Power BI hizmetinde her zaman *KURULUŞUM* sekmesini görür. Yönetici tüm Power BI kuruluş görsellerini yönetici portalında devre dışı bırakırsa veya silerse kuruluş deposu boş olur.
  
### <a name="if-the-admin-disables-power-bi-visuals-from-the-admin-portal-tenant-settings-do-users-still-have-access-to-the-organizational-power-bi-visuals"></a>Yönetici, Power BI görsellerini Yönetici portalından (kiracı ayarları) devre dışı bıraktığında kullanıcılar Power BI kuruluş görsellerine erişmeye devam edebilir mi?

Evet, yöneticinin Power BI görsellerini yönetim portalından devre dışı bırakması kuruluş deposunu etkilemez.

Bazı kuruluşlar Power BI görsellerini devre dışı bırakıp yalnızca Power BI yöneticisi tarafından kuruluş deposuna aktarılan ve yüklenen seçili görsellerin kullanılmasını etkinleştirir.

Power BI görsellerinin Yönetim portalından devre dışı bırakılması Power BI Desktop uygulamasını etkilemez. Power BI Desktop kullanıcıları genel marketteki Power BI görsellerini ekleyip raporlarında kullanabilir. Ancak rapor Power BI hizmetinde yayımlandıktan sonra bu ortak Power BI görselleri işlenmez ve bu durumu bildiren bir hata iletisi görüntülenir. 

Yönetici portalında Power BI görselleri ayarı zorunlu tutulduğunda Power BI hizmetinin kullanıcıları genel marketten Power BI görsellerini içeri aktaramaz. Yalnızca kuruluş deposundaki görseller içeri aktarılabilir.

### <a name="what-are-the-advantages-of-power-bi-visuals-in-the-organizational-store"></a>Kuruluş deposundaki Power BI görsellerinin avantajları nelerdir?

* Herkes Power BI yöneticisi tarafından denetlenen aynı görsel sürümüne sahip olur. Yönetici, görsel sürümünü yönetim portalından güncelleştirdiğinde kuruluştaki tüm kullanıcılar otomatik olarak güncel sürümü alır.

* Görsel dosyalarını e-posta veya paylaşılan klasörlerle paylaşmanıza gerek kalmaz. Oturum açan tüm üyeler kuruluş deposu tekliflerini görebilir.

* Power BI kuruluş görsellerinin yeni sürümleri tüm raporlarda otomatik olarak güncelleştirilerek güvenlik ve desteklenebilirlik sağlar.

* Yöneticiler, kuruluş genelinde hangi Power BI görsellerinin kullanılabileceğini denetleyebilir.

* Yöneticiler, yönetim portalını kullanarak görselleri test amaçlı olarak etkinleştirebilir/devre dışı bırakabilir.

## <a name="certified-power-bi-visuals"></a>Sertifikalı Power BI görselleri

### <a name="what-are-certified-power-bi-visuals"></a>Sertifikalı Power BI görselleri nelerdir?

Sertifikalı Power BI görselleri, belirli [gereksinimleri](power-bi-custom-visuals-certified.md) karşılayan ve Microsoft tarafından onaylanan Power BI görselleridir.

Sertifikalı Power BI görselleri [markette](https://appsource.microsoft.com/marketplace/apps?page=1&product=power-bi-visuals) sertifikalı olduklarını belirten sarı rozetle gösterilir.

Üçüncü taraf Power BI görsellerinin yazarı Microsoft değildir. Müşterilerin üçüncü taraf görsellerinin işlevselliğini doğrulamak için doğrudan yazarına başvurmasını öneririz.

### <a name="what-tests-are-done-during-the-certification-process"></a>Sertifikasyon işlemi sırasında hangi testler yapılır?

Sertifikasyon işlemi testlerinden bazıları şunlardır: 
* Kod incelemeleri
* Statik kod analizi
* Veri sızıntısı
* Rastlantısal veri testi
* Sızma testi
* Erişim XSS testi
* Kötü amaçlı veri ekleme
* Giriş doğrulaması
* İşlevsel test
 
### <a name="are-certified-power-bi-visual-checked-again-with-every-new-submission-upgrade"></a>Sertifikalı Power BI görselleri her yeni gönderimde (yükseltmede) yeniden denetleniyor mu?

Evet. Sertifikalı görselin yeni bir sürümü Market’e her gönderildiğinde, görselin sürüm güncelleştirmesi de aynı sertifika denetimlerinden geçer.

Sürüm güncelleştirme onayı otomatik bir işlemdir. Güncelleştirmenin reddedilmesine neden olan bir ihlal söz konusuysa, geliştiriciye neyin düzeltilmesi gerektiğini açıklayan bir e-posta gönderilir.

### <a name="can-a-certified-power-bi-visual-stop-lose-its-certification-after-a-new-update"></a>Sertifikalı bir Power BI görseli yeni güncelleştirmeden sonra sertifikasını kaybeder mi?

Hayır, bu mümkün değildir. Sertifikalı görsel yeni bir güncelleştirmeyle sertifikasını kaybedemez. Güncelleştirme reddedilir.
 
### <a name="do-i-need-to-share-my-code-in-a-public-repository-if-im-certifying-my-power-bi-visual"></a>Power BI görselimi onaylarken kodumu genel depoda paylaşmam gerekir mi?

Hayır, kodunuzu herkese açık şekilde paylaşmanıza gerek yoktur.

Power BI görsel kodunu denetlemek için okuma izinleri sağlayın. Örneğin bunun için GitHub'da özel bir depo kullanabilirsiniz.
 
### <a name="does-a-certified-power-bi-visual-have-to-be-in-the-marketplace"></a>Sertifikalı Power BI görselinin markette bulunması gerekir mi?

Evet. Özel görseller sertifikalanmıyor.
 
### <a name="how-long-does-it-take-to-certify-my-visual"></a>Görselimin sertifikalanması ne kadar sürer?

Yeni Power BI görselini sertifikalama işlemi (ilk kez sertifikasyon) dört hafta kadar sürebilir. 

Power BI görselinin güncelleştirilmiş sürümünü sertifikalamak üç hafta kadar sürebilir. 

### <a name="does-the-certification-process-ensure-that-there-is-no-data-leakage"></a>Sertifikasyon işlemi veri sızıntısı olmamasını güvence altına alır mı?

Gerçekleştirilen testler, görselin dış hizmetlere veya kaynaklara erişmediğini denetleyecek şekilde tasarlanmıştır. 

Üçüncü taraf Power BI görsellerinin yazarı Microsoft değildir. Müşterilerin üçüncü taraf Power BI görsellerinin işlevselliğini doğrulamak için doğrudan yazarına başvurmasını öneririz.
 
### <a name="are-uncertified-power-bi-visuals-safe-to-use"></a>Sertifikalı olmayan Power BI görsellerini kullanmak güvenli midir?

Sertifikalı olmayan Power BI görsellerinin, güvenli olmayan görseller olması şart değildir.

Bazı görseller sertifikalanmamıştır çünkü [sertifikasyon gereksinimlerinin](power-bi-custom-visuals-certified.md#certification-requirements) biriyle veya birden çoğuyla uyumlu değildir. Örneğin, harita görselleri gibi dış hizmetlere bağlanan veya ticari kitaplıkları kullanan görseller böyledir.
 
## <a name="visuals-with-additional-purchases"></a>Ek satın almaları olan görseller

### <a name="what-is-a-visual-with-additional-purchases"></a>Ek satın almaları olan görsel nedir?

Ek satın almaları olan bir görsel uygulama içi satın alma (IAP) eklentilerine benzer. Bu eklentiler **Ek satın alma işlemleri gerekebilir** fiyat etiketini içerir.

IAP Power BI görselleri ücretsiz, indirilebilir Power BI görselleridir. Kullanıcılar bu Power BI görsellerini marketten indirirken hiçbir ödeme yapmaz.

IAP görselleri gelişmiş özellikler için isteğe bağlı uygulama içi satın almalar sunar.  

### <a name="what-is-changing-in-the-submission-process"></a>Gönderim işleminde neler değişti?

IAP Power BI görsellerini markete gönderim işlemi, ücretsiz Power BI görsellerini gönderim işlemiyle aynıdır. Power BI görselini [İş Ortağı Merkezi](https://docs.microsoft.com/partner-center/) kullanılarak sertifikalanacak şekilde gönderebilirsiniz.


Power BI görselinizi kaydederken *Ürün kurulumu* sekmesine gidin ve *Ürünüm için hizmet satın alınması gerekiyor* onay kutusunu işaretleyin.

### <a name="what-should-i-do-beforesubmittingmy-iap-power-bi-visual"></a>IAP Power BI görselimi göndermeden önce ne yapmalıyım?

Bir Power BI IAP görseli üzerinde çalışıyorsanız, bunun [yönergelere](guidelines-powerbi-visuals.md) uygun olduğundan emin olun.  

> [!NOTE]
> Ek IAP özelliği olan ücretsiz Power BI görselleri, daha önce sunulmuş olan ücretsiz özellikleri korumalıdır. Eski ücretsiz özelliklerin üzerine isteğe bağlı olarak gelişmiş ücretli özellikler ekleyebilirsiniz. IAP Power BI görselini gelişmiş özelliklerle gönderirken, eski ücretsiz görseli güncelleştirmek yerine bunu yeni bir Power BI görseli olarak göndermenizi öneririz.

### <a name="do-iap-power-bi-visuals-need-to-be-certified"></a>IAP Power BI görsellerinin sertifikalanması gerekli mi?

[Sertifikasyon](power-bi-custom-visuals-certified.md) işlemi isteğe bağlıdır. IAP Power BI görsellerini sertifikalama konusundaki karar geliştiriciye aittir.

### <a name="can-i-get-my-iap-power-bi-visual-certified"></a>IAP Power BI görselimin sertifikalı olmasını sağlayabilir miyim?

Evet, IAP Power BI görseliniz AppSource takımı tarafından onaylandıktan sonra, Power BI görselinizi [sertifikalanması](power-bi-custom-visuals-certified.md) için gönderebilirsiniz.

Sertifikasyon isteğe bağlı bir işlemdir; IAP görselinizin sertifikalı olmasını isteyip istemediğinize siz karar verirsiniz.

## <a name="additional-questions"></a>Diğer sorular

### <a name="how-to-get-support"></a>Nasıl destek alınır?

Tüm sorularınız, yorumlarınız veya sorunlarınız için pbicvsupport@microsoft.com adresinden Power BI görselleri destek takımına başvurmaktan çekinmeyin.  

## <a name="next-steps"></a>Sonraki adımlar

Daha fazla bilgi için [Power BI görsellerinizin sorunlarını giderme](power-bi-custom-visuals-troubleshoot.md) bağlantısını ziyaret edin.
