---
ms.openlocfilehash: d2ba689be99955c649930c1ee4b203b67577619c
ms.sourcegitcommit: 60dad5aa0d85db790553e537bf8ac34ee3289ba3
ms.translationtype: HT
ms.contentlocale: tr-TR
ms.lasthandoff: 05/29/2019
ms.locfileid: "61397977"
---
Grafiklerde veya görsellerde kullanılan renkleri değiştirmek isteyeceğiniz durumlarla sık sık karşılaşırsınız. Power BI renklerin nasıl görüntüleneceği konusunda yüksek düzeyde denetim elde etmenizi sağlar. Başlamak için **Görsel Öğeler** bölmesinden bir görsel seçin ve ardından **boya fırçası** simgesine tıklayın.

![](media/3-9a-modifying-colors/3-9a_1.png)

Renkleri değiştirmek veya görseli biçimlendirmek için kullanabileceğiniz birçok seçenek vardır. **Varsayılan renk**'in yanındaki renk seçiciyle istediğiniz rengi belirleyerek bir görseldeki tüm çubukların rengini değiştirebilirsiniz.

![](media/3-9a-modifying-colors/3-9a_2.png)

Ayrıca **Tümünü göster** kaydırıcısını açık duruma getirerek her bir çubuğun (veya seçtiğiniz görselin türüne bağlı olarak diğer bir öğenin) rengini de değiştirebilirsiniz. Bunu yaptığınızda her öğe için bir renk seçici görüntülenir.

![](media/3-9a-modifying-colors/3-9a_3.png)

Rengi aynı zamanda bir değere veya ölçüye göre de değiştirebilirsiniz. Bunu yapmak için bir alanı Görsel Öğeler bölmesindeki **Renk doygunluğu** (bunun **boya fırçası** bölümünde değil, **alan kutusu** bölümünde kullanılabildiğini unutmayın) demetine sürükleyin.

![](media/3-9a-modifying-colors/3-9a_4.png)

Ayrıca veri öğesi renklerinin doldurulması sırasında kullanılan ölçeği ve renkleri de değiştirebilirsiniz. Ayrıca Ayrılan kaydırıcısını açık duruma getirerek ayrılan bir ölçek de seçebilirsiniz; bu, rengin üç renk arasında ölçeklenmesine olanak tanır. Ayrıca grafiğinizde *Minimum*, *Orta* ve *Maksimum* değerlerinin görüntüleneceği şekilde ayarlama yapabilirsiniz.

![](media/3-9a-modifying-colors/3-9a_5.png)

Bu değerleri kural oluşturmak için de kullanabilirsiniz; örneğin, sıfırdan büyük değerleri belirli bir renge, sıfırdan küçük değerleri başka bir renge ayarlayabilirsiniz.

Renkleri kullanmaya yönelik diğer bir kullanışlı araç da bazen *başvuru çizgisi* olarak da adlandırılan *sabit çizgidir*. Sabit çizginin değerini belirleyebilir, rengini ayarlayabilir ve hatta başvuru çizgisinin etiket içermesini sağlayabilirsiniz. Sabit çizgi (ve diğer ilgi çekici çizgileri) oluşturmak için **Analiz bölmesini** (büyüteç gibi görünür) seçin ve ardından **Başvuru Çizgisi** bölümünü genişletin.

![](media/3-9a-modifying-colors/3-9a_6.png)

Bir görsel için oluşturabileceğiniz Min., Max., Ortalama, Ortanca ve Yüzdebirlik çizgileri gibi başka birçok çizgi vardır, bunlar aynı zamanda **Analiz bölmesinde** de bulunur.

![](media/3-9a-modifying-colors/3-9a_7.png)

Son olarak, tek bir görselleştirmenin çevresinde kenarlık oluşturabilir ve diğer denetimler gibi bu kenarlığın da rengini belirtebilirsiniz.

