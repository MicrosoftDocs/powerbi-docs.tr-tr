---
title: Power BI için örnek alma
description: Power BI için örnek içerik paketleri, uygulamalar, .pbix dosyaları ve Excel veri kümeleri
author: maggiesMSFT
ms.reviewer: ''
ms.custom: ''
ms.service: powerbi
ms.subservice: powerbi-service
ms.topic: conceptual
ms.date: 03/27/2020
ms.author: maggies
LocalizationGroup: Samples
ms.openlocfilehash: 5053386aeb96ba77c4c89f0d5430cfbd20cc795e
ms.sourcegitcommit: 7aa0136f93f88516f97ddd8031ccac5d07863b92
ms.translationtype: HT
ms.contentlocale: tr-TR
ms.lasthandoff: 05/05/2020
ms.locfileid: "80404539"
---
# <a name="get-samples-for-power-bi"></a>Power BI için örnek alma
Power BI'da yeni olduğunuzu, hizmeti denemek istediğinizi ancak hiç verinizin olmadığını varsayalım.  Belki de Power BI’in bazı özelliklerini gösteren raporları görmek istiyorsunuz. Size yardımcı olabiliriz.

Power BI farklı amaçlara yönelik farklı türlerde örnekler sunar: 
- Veri Hikayeleri Galerisi’nde görüntüleyebileceğiniz, Power BI Desktop’ta açıp keşfedebileceğiniz veya Power BI hizmetine yükleyebileceğiniz bir **[Power BI raporu](#sales--returns-sample-pbix-file) (.pbix dosyası)** .
- AppSource’tan veya doğrudan Power BI hizmetinden indirebileceğiniz bir **[örnek uygulama](#sample-app-from-appsource)** . Uygulamalarda panolar, raporlar ve veri kümeleri bulunur. Bunları değiştirip iş arkadaşlarınıza dağıtabilirsiniz.
- Power BI’daki pano, rapor ve veri kümeleri içeren, *içerik paketleri* halinde **[sekiz özgün yerleşik örnek](#eight-original-samples)** . Bunları doğrudan Power BI hizmetine yükleyebilirsiniz. Yerleşik örnekler Power BI raporları (.pbix) veya Excel çalışma kitapları (.xlsx) olarak da sunulur.
- Veri modeli ve Power View sayfalarını içeren, yerleşik örneklerin **[Excel çalışma kitabı](#download-sample-excel-files)** sürümleri. Excel’deki veri modelini keşfedip düzenleyebilir, ayrıca Excel çalışma kitabını Power BI raporu için veri kaynağı olarak kullanabilirsiniz. Dilerseniz çalışma kitabını Excel dosyası olarak karşıya yükleyebilir ve Excel görselleri ile PivotTable’ları Power BI raporlarında görüntüleyebilirsiniz. 
- Bir Excel dosyasındaki basit, düz bir tablo olan **[Finansal veri örneği çalışma kitabını](sample-financial-download.md)** da indirebilirsiniz. Bu çalışma kitabında, satışları segmentlere ve ülkelere göre bölünmüş kurgusal ürünleri içeren anonim veriler yer alır. Bu sayede bir Power BI raporuna yönelik yararlı, temel bir veri kaynağı haline gelir.

Çevrimiçi belgelerimizde öğretici ve örneklerde yer alan örnekler kullanıldığından bunları takip edebilirsiniz.

## <a name="sales--returns-sample-pbix-file"></a>Satışlar ve İadeler örnek .pbix dosyası

:::image type="content" source="media/sample-datasets/sales-returns-sample-pbix.png" alt-text="Satışlar ve İadeler örnek .pbix dosyası":::

*Satışlar ve İadeler örnek raporu*

Power BI rapor tasarımcıları Miguel Myers ve Chris Hamill düğmeler, ayrıntıya inme, koşullu biçimlendirme, olasılık ve özelleştirilmiş araç ipuçlarını da içeren, Power BI’daki pek çok yeni özelliği göstermek amacıyla Satışlar ve İadeler .pbix dosyasını oluşturdu. 

Bu raporun senaryosunda, Microsoft temalı kaykaylar satan bir şirket yer alıyor. Şirket, satış ve iadelerinin durumunu görmek ve operasyonlarını nasıl değiştirmeleri gerektiğini analiz etmek istiyor. 

Bunları şu yollarla keşfedebilirsiniz:

- Power BI Topluluğu [Veri Hikayeleri Galerisi](https://community.powerbi.com/t5/Data-Stories-Gallery/Sales-amp-Returns-Sample-Report/m-p/876607)’nde bu raporu görüntüleyip bununla etkileşim kurabilirsiniz.
- .pbix dosyasını indirip ayrıntılı bir şekilde inceleyebilirsiniz. Miguel’in bu raporu nasıl oluşturduğuna ilişkin hikayenin “perde arkasını” inceleyebilirsiniz. Bu bağlantıyı seçtiğinizde dosya otomatik olarak indirilir: [Satışlar ve İadeler örnek raporu](https://go.microsoft.com/fwlink/?linkid=2113239).
- [Yeni Satış ve İadeler örnek raporuna ilişkin tura katılın](https://powerbi.microsoft.com/blog/take_a_tour_of_the_new_sales_returns_sample_report/) adlı Power BI blog gönderisinden rapor hakkında bilgi edinin.

## <a name="sample-app-from-appsource"></a>AppSource’tan örnek uygulama

Pazarlama ve Satış *uygulaması* Microsoft AppSource’ta kullanıma sunuldu. Uygulama, ilgili panoları ve raporları bir araya getiren bir Power BI içerik türüdür. Bir uygulamada bir veya daha fazla pano ve bir veya daha fazla rapor bir arada bulunabilir. Pazarlama ve Satış uygulamasını Power BI hizmetindeki **Uygulamalar** kısmından veya tarayıcınızdan AppSource’a giderek indirebilirsiniz.

- [Uygulamaları yükleme ve kullanma](consumer/end-user-app-view.md) makalesinde Power BI hizmetinden nasıl uygulama indirileceği açıklanmıştır.
- Bu bağlantı sizi AppSource’taki [Satış ve Pazarlama uygulamasına](https://appsource.microsoft.com/product/power-bi/microsoft-retail-analysis-sample.salesandmarketingsample?tab=Overview) yönlendirir.

Uygulamayı yükledikten sonra uygulama koleksiyonunuzda görebilirsiniz.

:::image type="content" source="media/sample-datasets/power-bi-sales-marketing-app.png" alt-text="Satış ve Pazarlama uygulaması kutucuğu":::

Uygulamayı açtıktan sonra **Örnek verilerle keşfet** seçeneğini belirleyin. 

:::image type="content" source="media/sample-datasets/power-bi-explore-app.png" alt-text="Uygulamayı keşfetme":::

Gezinti bölmesinde pano ve bireysel rapor sayfalarını içeren uygulama görünümünü görüntülersiniz. 

:::image type="content" source="media/sample-datasets/power-bi-sales-marketing-app-navigation.png" alt-text="Uygulama gezinti bölmesi":::

Uygulamayı yüklediğiniz için, *çalışma alanını* da açabilir ve uygulamanın öğelerini düzenleyebilirsiniz. Çalışma alanını açmak için **Düzenle** kurşun kalem simgesini seçin.

:::image type="content" source="media/sample-datasets/power-bi-app-edit-pencil.png" alt-text="Uygulamayı düzenleme":::

Artık çalışma alanının liste görünümünde uygulamadaki pano, rapor ve veri kümesini görebilirsiniz. Bu çalışma alanında bunların her birini düzenleyebilirsiniz.

:::image type="content" source="media/sample-datasets/power-bi-sales-marketing-workspace.png" alt-text="Satış ve Pazarlama çalışma alanı":::

Dilerseniz bu uygulamayı kuruluşunuzdaki kişilere dağıtabilirsiniz. **Uygulamayı güncelleştir**’i seçin.

:::image type="content" source="media/sample-datasets/power-bi-update-app.png" alt-text="Uygulamayı güncelleştir düğmesi":::

**Uygulama tema rengi** dahil olmak üzere **Kurulum** sekmesini tamamlayın. 

:::image type="content" source="media/sample-datasets/power-bi-app-setup.png" alt-text="Uygulama kurulumunu seçme":::

**Gezinti** ve **İzin** sekmelerini tamamlayıp **Uygulamayı güncelleştir** seçeneğini belirleyin.

:::image type="content" source="media/sample-datasets/power-bi-select-update-app.png" alt-text="Uygulamayı yayımlamak için Uygulamayı güncelleştir seçeneğini belirleyin":::

[Power BI’da uygulama yayımlama](service-create-distribute-apps.md) hakkında daha fazla bilgi edinin.

## <a name="eight-original-samples"></a>Sekiz özgün örnek
Kullanabileceğiniz sekiz özgün örnek vardır. Her örnek, farklı bir sektörü temsil eder. Her birinden farklı biçimlerde yararlanabilirsiniz:

- Power BI hizmetindeki [yerleşik içerik paketlerini](#install-built-in-content-packs) yükleyin.
- [Power BI rapor dosyalarını](#download-original-sample-power-bi-files) (.pbix) indirin.
- [Excel çalışma kitabı dosyalarını](#download-sample-excel-files) (.xlsx) indirip Power BI hizmetine yükleyin.
- [Excel dosyalarını Excel](#explore-excel-samples-inside-excel)’den keşfedin.

obviEnce ([www.obvience.com](http://www.obvience.com/)) ve Microsoft, Power BI’da kullanabileceğiniz örnekler oluşturmak amacıyla işbirliği yaptı.  Veriler anonimleştirilmiştir ve farklı sektörleri temsil eder: finans, İK, satış ve daha fazlası. 

![Kullanılabilir örnekler](media/sample-datasets/power-bi-samples.png)

Bu örneklerden her biri çeşitli biçimlerde kullanılabilir: içerik paketi, Excel çalışma kitabı ve Power BI .pbix dosyası. Bunların ne olduğunu veya nasıl kullanıldıklarını bilmiyorsanız endişelenmeyin. Bu makalede, hepsi açıklanmaktadır. Bu örneklerin her biri için bir *tur* oluşturduk. Turlar, örneğin hikayesini anlatan ve farklı senaryolarda size yol gösteren makalelerdir. Senaryolardan biri, yöneticinizin sorularını cevaplamak; diğeri ise rekabete dayalı öngörüler aramak veya paylaşılacak raporlar ve panolar oluşturmak ya da işle ilgili bir değişimi açıklamak olabilir.

Başlamadan önce, bu örneklerin kullanılmasına ilişkin bu yasal yönergeleri inceleyin. Ardından, örnekleri tanıtıp bunların nasıl kullanılacağını göstereceğiz.

### <a name="usage-guidelines-for-the-sample-excel-workbooks"></a>Örnek Excel çalışma kitapları için kullanım yönergeleri

&copy;2015 Microsoft Corporation. All rights reserved. Belgeler ve çalışma kitapları "olduğu gibi" sunulmuştur. URL ve diğer İnternet Web sitesi başvuruları dahil olmak üzere çalışma kitaplarında gösterilen bilgiler ve görünümler bildirim verilmeksizin değiştirilebilir. Kullanımlardan doğacak riskler size aittir. Bazı örnekler yalnızca gösterim amaçlı ve kurgusaldır. Gerçek bir ilişkilendirme amaçlanmamıştır veya böyle bir sonuç çıkarılmamalıdır. Burada verilen bilgilerle ilgili olarak Microsoft açık veya zımni hiçbir garanti vermez.

Çalışma kitapları size Microsoft ürünlerindeki herhangi bir fikri mülkiyete ilişkin yasal hak vermez. Bu çalışma kitabını, daha sonra başvurmak üzere kopyalayabilir ve dahili amaçlarınız doğrultusunda kullanabilirsiniz.

Çalışma kitapları ve ilgili veriler obviEnce tarafından sağlanmıştır. [www.obvience.com](http://www.obvience.com)

ObviEnce, Microsoft Business Intelligence'a yönelik bir ISV ve Fikri Mülkiyet (IP) Kuluçka Merkezidir. ObviEnce Microsoft Business Intelligence çözümlerinin dağıtılması ve hızlıca kullanılmaya başlanmasının sağlanması için en iyi uygulamalar ve düşünce liderliği geliştirmek üzere Microsoft ile yakın bir şekilde çalışmaktadır.

Çalışma kitapları ve veriler obviEnce, LLC'nin mülkiyetinde olup yalnızca örnek sektör verileriyle Power BI işlevlerinin tanıtılması amacıyla paylaşılmıştır.

Çalışma kitaplarının ve/veya verilerin her kullanımına yukarıdaki açıklama (her bir çalışma kitabının Info çalışma sayfasında da bulunur) eklenmelidir. Çalışma kitabında ve tüm görselleştirmelerde şu telif hakkı bildirimi bulunmalıdır: obviEnce &copy;.

Excel çalışma kitabı dosyalarını veya .pbix dosyalarını indirmek için aşağıdaki bağlantılardan herhangi birine tıklayarak yukarıdaki koşulları kabul etmiş olursunuz.

### <a name="customer-profitability-sample--customer-profitability-sample"></a>Müşteri Kârlılığı örneği  ![Müşteri Kârlılığı örneği](media/sample-datasets/power-bi-cp2.png)
[Müşteri Kârlılığı örneğine ilişkin tura katılın](sample-customer-profitability.md)

Bu sektör örneğinde, bir CFO'nun, şirket yöneticilerine, ürünlerine ve müşterilerine ilişkin ana ölçümleri çözümlenmektedir. Şirketin kârlılığını hangi faktörlerin etkilediğini araştırabilirsiniz.

### <a name="human-resources-sample-human-resources-sample"></a>İnsan Kaynakları örneği ![İnsan Kaynakları örneği](media/sample-datasets/power-bi-hr.png)
[İK örneğine ilişkin tura katılın](sample-human-resources.md)

Bu sektör örneğinde, yeni işe alımlar, etkin çalışanlar ve işten ayrılan çalışanlar çözümlenerek bir şirkete yönelik işe alım stratejisine odaklanılır.  Verileri araştırarak, gönüllü ayrılık eğilimlerine ve işe alım stratejisinde gözlemlenen önyargılara ulaşabilirsiniz.

### <a name="it-spend-analysis-sample-it-spend-analysis-sample"></a>BT Harcama Analizi örneği ![BT Harcama Analizi örneği](media/sample-datasets/power-bi-it.png)
[BT Harcama Analizi örneğine ilişkin tura katılın](sample-it-spend.md)

Bu sektör örneğinde, bir şirketin BT departmanının planlanmış maliyetleriyle gerçek maliyetlerini karşılaştırmalı olarak çözümleriz. Bu karşılaştırma şirketin yıl için ne kadar iyi planlama yaptığını anlamamıza yardımcı olur ve plana göre büyük sapmalar görülen alanları araştırmamıza olanak tanır. Bu örnekteki şirket yıllık bir planlama döngüsünden geçer ve ardından finansal yılda BT'ye yapılan harcamalardaki değişiklikleri çözümlemelerine yardımcı olması için üç ayda bir yeni En Yeni Tahmin (LE) oluşturur.

### <a name="opportunity-analysis-sample-opportunity-analysis-sample"></a>Fırsat Analizi örneği ![Fırsat Analizi örneği](media/sample-datasets/power-bi-oa.png)
[Fırsat Analizi örneğine ilişkin tura katılın](sample-opportunity-analysis.md)

Bu sektör örneği bir yazılım şirketinin satış kanalını araştırır. Satış yöneticileri, fırsatları ve geliri bölgeye, anlaşma boyutuna ve kanala göre izleyerek doğrudan ve iş ortağı satış kanallarını izler.

### <a name="procurement-analysis-sample--procurement-analysis-sample"></a>Tedarik Analizi örneği  ![Tedarik Analizi örneği](media/sample-datasets/power-bi-pa.png)
[Tedarik Analizi örneğine ilişkin tura katılın](sample-procurement.md)

Bu sektör örneğinde, bir CFO'nun, şirket yöneticilerine, ürünlerine ve müşterilerine ilişkin ana ölçümleri çözümlenmektedir. Şirketin kârlılığını hangi faktörlerin etkilediğini araştırabilirsiniz.

### <a name="retail-analysis-sample--retail-analysis-sample"></a>Perakende Analizi örneği  ![Perakende Analizi örneği](media/sample-datasets/power-bi-rs.png)
[Perakende Analizi örneğine ilişkin tura katılın](sample-retail-analysis.md)

Bu sektör örneğinde, birden fazla mağazada ve bölgede satışı yapılan ürünlere ilişkin perakende satış verileri çözümlenir. Ölçümler şu alanlarda bu yılın performansını geçtiğimiz yılın performansıyla karşılaştırır: yeni mağaza analizinin yanı sıra satış, birimler, brüt marj ve varyans.

### <a name="sales-and-marketing-sample--sales-and-marketing-sample"></a>Satış ve Pazarlama örneği  ![Satış ve Pazarlama örneği](media/sample-datasets/power-bi-sm.png)
[Satış ve Pazarlama örneğine ilişkin tura katılın](sample-sales-and-marketing.md)

Bu sektör örneğinde, VanArsdel Ltd. adlı bir üretim şirketi çözümlenir. Pazarlama Müdürünün VanArsdel için sektörü ve pazar payını izlemesine olanak tanır.  Örneği araştırarak şirketin pazar payına, ürün hacmine, satışlarına ve yaklaşım bilgilerine ulaşabilirsiniz.

### <a name="supplier-quality-sample--supplier-quality-sample"></a>Tedarikçi Kalitesi örneği  ![Tedarikçi Kalitesi örneği](media/sample-datasets/power-bi-sq.png)
[Tedarikçi Kalitesi örneğine ilişkin tura katılın](sample-supplier-quality.md)

Bu sektör örneğinde, genel olarak karşılaşılan tedarik zinciri zorluklarından biri olan tedarikçi kalite analizine odaklanılır. Bu analizde iki ölçüm ön plandadır: toplam hata sayısı ve bu hataların neden olduğu toplam çalışmama süresi. Bu örneğin iki ana hedefi vardır: kalite açısından en iyi ve en kötü tedarikçileri belirlemek ve çalışmama süresini en aza indirmek için hataları bulma ve reddetme konusunda hangi tesislerin daha iyi bir iş çıkardığını öğrenmek.

### <a name="install-built-in-content-packs"></a>Yerleşik içerik paketlerini yükleme

*İçerik paketleriyle* işe başlayalım. Yerleşik örnekler Power BI hizmetinde kullanıma sunulduğundan, bunları bulmak için Power BI’dan ayrılmanız gerekmez. Bir veya daha fazla panodan, veri kümesinden ve rapordan oluşan içerik paketleri, Power BI hizmetiyle birlikte kullanılmak üzere birisi tarafından oluşturulmuş paketlerdir. Her bir Power BI örnek içerik paketinde veri kümesi, rapor ve pano bulunur.  İçerik paketlerini hala kullanabilirsiniz, ancak yakında kullanımdan kaldırılacaktır. Bujlar Power BI Desktop'ta kullanılamaz.

1. Power BI hizmeti (app.powerbi.com) sayfasına gidin ve oturum açın.
2. Çalışma Alanıma veya örneği yüklemek istediğiniz başka bir çalışma alanına gidin. 
2. Sol alt köşedeki **Veri Al** seçeneğini belirleyin.

    ![Veri Al simgesi](media/sample-datasets/power-bi-get-data.png)
3. Görüntülenen Veri Al sayfasında **Örnekler**’i seçin.

   ![Veri Alma Örnekleri](media/sample-datasets/get-data-samples.png)
4. Açıklamasını görmek üzere örneklerden birini açın ve **Bağlan**’ı seçin.  

   ![Bir örnek seçin > Bağlan’ı seçin](media/sample-datasets/power-bi-connect.png)
5. Power BI, içerik paketini içeri aktarır ve geçerli çalışma alanınıza yeni bir pano, rapor ve veri kümesi ekler. Power BI'da test çalıştırması gerçekleştirmek için örnekleri kullanın.  

   ![Çalışma alanındaki yeni içerik](media/sample-datasets/power-bi-sample-workspace.png)

Artık verileriniz olduğuna göre devam edebilirsiniz.  Örnek içerik paketlerini kullanarak eğitimlerimizden bazılarını deneyin veya Power BI hizmetini açıp dilediğiniz gibi araştırma yapın.

### <a name="download-original-sample-power-bi-files"></a>Özgün örnek Power BI dosyalarını indirme
Örnek içerik paketlerinden her biri Power BI .pbix dosyası olarak da kullanılabilir. .pbix dosyaları Power BI Desktop ile kullanılmak üzere tasarlanmıştır.  

1. Aşağıdaki bağlantıları kullanarak dosyaları tek tek indirebilirsiniz. Bu bağlantıların seçilmesi dosyayı otomatik olarak İndirilenler klasörünüze kaydeder. 

   - [Müşteri Kârlılığı Örneği PBIX](https://download.microsoft.com/download/6/A/9/6A93FD6E-CBA5-40BD-B42E-4DCAE8CDD059/Customer%20Profitability%20Sample%20PBIX.pbix)
   - [İnsan Kaynakları Örneği PBIX](https://download.microsoft.com/download/6/9/5/69503155-05A5-483E-829A-F7B5F3DD5D27/Human%20Resources%20Sample%20PBIX.pbix)
   - [Tedarik Analizi Örneği PBIX](https://download.microsoft.com/download/D/5/3/D5390069-F723-413B-8D27-5888500516EB/Procurement%20Analysis%20Sample%20PBIX.pbix)
   - [Perakende Analizi Örneği PBIX](https://download.microsoft.com/download/9/6/D/96DDC2FF-2568-491D-AAFA-AFDD6F763AE3/Retail%20Analysis%20Sample%20PBIX.pbix)
   - [Satış ve Pazarlama Örneği PBIX](https://download.microsoft.com/download/9/7/6/9767913A-29DB-40CF-8944-9AC2BC940C53/Sales%20and%20Marketing%20Sample%20PBIX.pbix)
   - [Tedarikçi Kalite Analizi Örneği PBIX](https://download.microsoft.com/download/8/C/6/8C661638-C102-4C04-992E-9EA56A5D319B/Supplier-Quality-Analysis-Sample-PBIX.pbix)

1. Power BI Desktop’ta **Dosya > Aç** seçeneğini belirleyin ve örnek .pbix dosyasını kaydettiğiniz konuma gidin.

4. Power BI Desktop'ta açmak için .pbix dosyasını seçin.


### <a name="download-sample-excel-files"></a>Örnek Excel dosyalarını indirme
Örnek içerik paketlerinden her biri aynı zamanda Excel çalışma kitabı olarak da kullanılabilir. Excel çalışma kitapları, Power BI hizmetiyle kullanılacak şekilde tasarlanmıştır.  

1. Aşağıdaki bağlantıları kullanarak dosyaları tek tek veya [tüm örnek dosyalarını içeren bir zip dosyası halinde indirin](https://go.microsoft.com/fwlink/?LinkId=535020). İleri düzeyde bir kullanıcıysanız veri modellerini araştırmak veya düzenlemek için Excel çalışma kitaplarını indirmeyi tercih edebilirsiniz.

   - [Müşteri Kârlılığı Örneği](https://go.microsoft.com/fwlink/?LinkId=529781)
   - [İnsan Kaynakları Örneği](https://go.microsoft.com/fwlink/?LinkId=529780)
   - [Fırsat İzleme Örneği](https://go.microsoft.com/fwlink/?LinkId=529782)
   - [Tedarik Analizi Örneği](https://go.microsoft.com/fwlink/?LinkId=529784)
   - [Perakende Analizi Örneği](https://go.microsoft.com/fwlink/?LinkId=529778)
   - [Satış ve Pazarlama Örneği](https://go.microsoft.com/fwlink/?LinkId=529785)
   - [Tedarikçi Kalite Analizi Örneği](https://go.microsoft.com/fwlink/?LinkId=529779)

2. İndirdiğiniz dosyayı kaydedin. Dosyayı kaydettiğiniz yer önemlidir.

    ![Yerel](media/sample-datasets/power-bi-local-file2.png) **Yerel**: Dosyanızı bilgisayarınızdaki bir yerel sürücüye veya kuruluşunuzdaki diğer bir konuma kaydederseniz Power BI'ı kullanarak dosyanızı Power BI'a aktarabilirsiniz. Dosyanız yerel sürücünüzde kalır. Böylece, dosyanın tamamı Power BI’a aktarılmamış olur. Burada gerçekleştirilen işlem, Power BI sitenizde yeni bir veri kümesinin oluşturulması ve verilerin (bazı durumlarda ise veri modelinin) bu veri kümesine yüklenmesidir. Dosyanızın içerdiği raporlar, Power BI sitenizdeki Raporlar bölümünde görünür.
    
    ![OneDrive İş](media/sample-datasets/power-bi-onedrive-file.png) **OneDrive - İş**: OneDrive İş kullanıyorsanız ve OneDrive İş'te oturum açarken, Power BI'a bağlandığınız hesabı kullanıyorsanız, OneDrive İş Excel’deki, Power BI’daki veya bir .CSV dosyasındaki çalışmanızı veri kümeniz, raporlarınız ve panolarınız ile Power BI’da eşitlenmiş durumda tutmanın en iyi yoludur. Hem Power BI hem de OneDrive bulutta olduğundan Power BI, OneDrive'daki dosyanıza hemen hemen her saatte bir bağlanır. Herhangi bir değişiklik bulunması durumunda veri kümeniz, raporlarınız ve panolarınız Power BI'da da otomatik olarak güncelleştirilir.
    
    ![SharePoint Ekip Siteleri](media/sample-datasets/save-sharepoint-logo.png) **SharePoint Ekip Siteleri**: Power BI dosyalarınızı SharePoint - Ekip Siteleri’ne kaydetme, OneDrive İş’e kaydetme işlemiyle oldukça benzerdir. En büyük fark, Power BI'dan dosyaya bağlanma şeklinizdir. Bir URL belirtebilir veya kök klasöre bağlanabilirsiniz.
1. Power BI hizmeti (app.powerbi.com) sayfasına gidin ve oturum açın.

1. Çalışma Alanıma veya başka bir çalışma alanına gidin ya da örnek için bir çalışma alanı oluşturun.

4. Gezinti bölmesinin sol alt köşesinde **Veri al**’ı seçin.

    ![Veri Al simgesi](media/sample-datasets/power-bi-get-data.png)
5. Görünen **Veri Al** sayfasında **Dosyalar > Al** seçeneğini belirleyin.

    ![Dosyalar > Al](media/sample-datasets/power-bi-files.png)
6. Örneği indirip kaydettiğiniz konumu kaydedin.

    ![Örneği kaydettiğiniz konum](media/sample-datasets/sample-files-select-location.png)
7. Dosyayı seçin. Dosyayı kaydettiğiniz yere bağlı olarak **Bağlan**’ı veya**Aç**’ı seçin.

8. Verileri içeri aktarma ile çalışma kitabını Power BI'a aktarıp tam olarak Excel Online'da göründüğü şekilde görüntüleme arasında bir seçim yapın.

    ![İçeri Aktar veya Bağlan](media/sample-datasets/sample-files-import-connect.png)
9. **İçeri aktar** seçeneğini belirlemeniz durumunda Power BI, örnek çalışma kitabını içeri aktarıp her biri **Tedarik Analizi Örneği** adında yeni bir pano, rapor ve veri kümesi olarak ekler.

    - Çalışma kitabınızda Power View sayfaları olduğundan Power BI, her Power BI sayfası için sayfa içeren bir rapor oluşturur. 
    - Power BI yeni boş kutucuk içeren yeni bir pano oluşturur.  Bu kutucuğu seçtiğinizde, yeni eklediğiniz rapora gidersiniz.

10. Raporu açın. Etkileşimlerini araştırmak için raporun farklı öğelerini seçin. 

    ![Raporu görüntüle](media/sample-datasets/sample-procurement-power-bi-service.png)

### <a name="explore-excel-samples-inside-excel"></a>Excel örneklerini Excel’in içinden keşfetme

(İsteğe bağlı) Bir Excel çalışma kitabındaki verilerin Power BI veri kümelerine ve raporlarına nasıl dönüştürüldüğünü öğrenmek mi istiyorsunuz? Excel örneklerinin *Excel'de* açılması ve çalışma sayfalarının incelenmesi sizi bazı cevaplara ulaştıracaktır.

- Bir örnek çalışma kitabını Excel'de ilk kez açtığınızda iki uyarı görebilirsiniz. İlk uyarı, çalışma kitabının Korumalı Görünüm'de olduğunu belirtir. **Düzenlemeyi Etkinleştir** seçeneğini belirleyin. İkinci uyarı, çalışma kitabında dış veri bağlantıları olduğunu bildirebilir. **İçeriği Etkinleştir** seçeneğini belirleyin.
- Her çalışma kitabında çeşitli Power View sayfaları bulunur. Power View sayfalarını Excel’de görmek istiyorsanız, bir kayıt defteri anahtarları paketi indirerek [Power View eklentisini etkinleştirmeniz](https://support.office.com/article/flash-silverlight-and-shockwave-controls-blocked-in-microsoft-office-55738f12-a01d-420e-a533-7cef1ff6aeb1) gerekir.
- Peki gerçek veriler nerededir? Gerçek veriler Power Pivot veri modelinde yer alır. Verileri görmek için Power View sayfalarına ihtiyacınız yok. **PowerPivot** sekmesinden, **Yönet**’i belirleyin.

    **PowerPivot** sekmesini göremiyor musunuz? [Power Pivot eklentisini etkinleştirin](https://support.office.com/article/Start-Power-Pivot-in-Microsoft-Excel-2013-add-in-A891A66D-36E3-43FC-81E8-FC4798F39EA8).

    Power Pivot'ta tüm DAX formüllerinin yanı sıra temel alınan tablolardaki tüm verileri görebilirsiniz. 

- Info sekmesi, örneği oluşturan şirket olan obviEnce ile ilgili bilgiler verir.

## <a name="next-steps"></a>Sonraki adımlar
[Power BI hizmetinde tasarımcılara yönelik temel kavramlar](service-basic-concepts.md)

[Öğretici: Power BI örneklerine bağlanma](sample-tutorial-connect-to-the-samples.md)

[Power BI için veri kaynakları](service-get-data.md)

Başka bir sorunuz mu var? [Power BI Topluluğu'na başvurun](https://community.powerbi.com/)
