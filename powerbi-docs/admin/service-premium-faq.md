---
title: Power BI Premium hakkında SSS
description: Power BI Premium teklifi hakkında sık sorulan sorular ve cevaplar listesini inceleyin.
author: davidiseminger
ms.author: davidi
ms.reviewer: ''
ms.service: powerbi
ms.subservice: powerbi-premium
ms.topic: conceptual
ms.date: 11/11/2020
LocalizationGroup: Premium
ms.openlocfilehash: 8fad09221caafd66467e8e183304ab408b803720
ms.sourcegitcommit: 653e18d7041d3dd1cf7a38010372366975a98eae
ms.translationtype: HT
ms.contentlocale: tr-TR
ms.lasthandoff: 12/01/2020
ms.locfileid: "96412219"
---
# <a name="power-bi-premium-faq"></a>Power BI Premium hakkında SSS

Bu makalede Power BI Premium hakkında sık sorulan sorular ele alınmıştır. Genel bakış için bkz. [Power BI Premium nedir?](service-premium-what-is.md).

* Başka sorularınız varsa [Power BI Topluluğu'na sorun](https://community.powerbi.com/).
* Sorununuz hâlâ çözülmedi mi? Lütfen [Power BI destek sayfasını](https://powerbi.microsoft.com/support/) ziyaret edin.

**Power BI Premium nedir?**  
Power BI Premium, aşağıdakileri içeren bir kapasite tabanlı tekliftir:

* Alıcıların kullanıcı başına ayrıca lisanslanmasına gerek kalmadan raporların kuruluş çapında yayımlanması esnekliği.
* Power BI hizmetindeki paylaşılan kapasiteye kıyasla daha geniş ölçek ve performans.
* Power BI Rapor Sunucusu ile şirket içi BI varlıklarının bakımını yapma olanağı.
* Tek bir API yüzeyi, tutarlı özellik kümesi ve katıştırılmış analiz için en güncel özellikler.

**Power BI Premium 2. Nesil nedir?**

Yakın zamanda Power BI Premium, şu anda önizleme aşamasında olan **Premium 2. Nesil** adlı yeni bir Power BI Premium sürümünü kullanıma sundu. Premium 2. Nesil, Premium kapasitelerinin yönetimini basitleştirecek ve yönetim yükünü azaltacak. Premium 2. Nesil hakkında daha fazla bilgi için bkz. [Power BI Premium 2. Nesil (önizleme)](service-premium-what-is.md#power-bi-premium-generation-2-preview).


**Power BI Premium ne işe yarar? Nasıl çalışır?**  
Power BI Premium, her bir kuruluşa özel olarak ayrılmış Power BI hizmeti kapasitesini kapsar. Kapasite tamamen Microsoft tarafından yönetilen adanmış donanımlarla desteklenir. Kuruluşlar kapasitelerini geniş çapta uygulamayı tercih edebilir veya bu kapasiteyi atanmış çalışma alanlarına kullanıcı sayısına, iş yükü gereksinimlerine veya diğer etmenlere göre atayabilir. Gereksinimler değiştikçe ölçek büyütülebilir veya küçültülebilir.

**Power BI Pro ile Power BI Premium arasındaki fark nedir?**  
Power BI Premium kapasite tabanlı bir lisans, Power BI Pro ise kullanıcı tabanlı bir lisanstır. Power BI Pro; raporlar yayımlayan, panolar paylaşan, çalışma alanlarında iş arkadaşlarıyla işbirliği yapan ve aşağıdakiler gibi diğer ilişkili etkinlikler ile ilgilenen kullanıcılara yöneliktir:

* Özelleştirilmiş görünümleri düzenleme ve kaydetme
* Kişisel panolar oluşturma (yeni panoya sabitleme)
* Excel veya Power BI Desktop'taki verileri çözümleme
* Excel Web App ile paylaşma desteği
* Panoları paylaşma ve Microsoft 365 Grupları ile işbirliği yapma
* İçeriği Microsoft Teams ile tümleştirme

**Power BI Premium'u kullanmak için Power BI Pro'ya ihtiyacım var mı?**  
Evet. Power BI Pro; raporlar yayımlamak, panolar paylaşmak, çalışma alanlarında iş arkadaşlarıyla işbirliği yapmak ve ilişkili diğer etkinlikler ile ilgilenmek için gereklidir. Premium kapasitedeki içeriği kullanmak için Power BI Pro şart değildir.

**Power BI Pro ve Power BI Premium'un Modern BI gereksinimlerini karşılama amacıyla birlikte çalıştığı bir senaryo örneği verebilir misiniz?**  
Aşağıdaki örnekler müşterilerin Power BI Pro ve Power BI Premium’u kullanarak BI ihtiyaçlarını nasıl karşıladığını gösterir.

| 1\. Senaryo | 2\. Senaryo | 3\. Senaryo | 4\. Senaryo |
| --- | --- | --- | --- |
| Bir kuruluş veya departman, her çalışanın self servis BI özelliklerine sahip olmasını ve diğer çalışanlarla işbirliği yapmasını istemektedir. Buna pano paylaşma, geçici çözümleme gerçekleştirme ve rapor yayımlama özellikleri dahildir. | Bir kuruluş veya departman, self servis BI ve işbirliği özelliklerine ihtiyaç duyan kullanıcıların yanı sıra yalnızca BI içeriğini kullanma ihtiyacı duyan kullanıcılara sahiptir. | Bir kuruluş veya departman, self servis BI ve işbirliği özelliklerine ihtiyaç duyan kullanıcıların yanı sıra raporları şirket içi ortamda saklama gereksinimine sahiptir. | Bir finans departmanı, kâr açıklaması öncesinde birden fazla büyük veri kümesini çözümleme amacıyla etkin bir çalışma yürütmektedir ve iş yüklerini yönetmek için kesintisiz ve yalıtılmış kapasiteye ihtiyaç duymaktadır. |
| **Çözüm:**<br/><br/>1. Her kullanıcı için Power BI Pro<br/><br/>2. Power BI Premium'u ekleyerek fırsatı genişletmeye çalışın, ek senaryoları inceleyin |**Çözüm:**<br/><br/>1. Self servis BI ve işbirliğine ihtiyaç duyan kullanıcılar için Power BI Pro<br/><br/>2. BI içeriğini yalnızca kullanacak olan kullanıcılara dağıtmak için Power BI Premium'u ekleyin |**Çözüm:**<br/><br/>1. Self servis BI ve işbirliğine ihtiyaç duyan kullanıcılar için Power BI Pro<br/><br/>2. Şirket içi ortamda rapor yayımlamak ve uygun şekilde buluta taşımalarını sağlamak için Power BI Premium'u ekleyin |**Çözüm:**<br/><br/>1. Finans departmanındaki tüm kullanıcılar için Power BI Pro<br/><br/>2. Daha büyük ölçek ve daha yüksek performans sunmak amacıyla yalnızca finans ekibi tarafından kullanılacak adanmış bulut kaynakları için Power BI Premium ekleyin |

**Power BI Premium'un maliyeti nedir? Kaç SKU'yu kullanıma sunacaksınız?**  
Power BI Premium, sanal çekirdek sayısına göre satın alınır. Fiyatları [Power BI fiyatlandırma sayfasında](https://powerbi.microsoft.com/pricing/) görebilirsiniz. Düğümler ve sanal çekirdekler hakkında daha fazla bilgi için bkz. [Microsoft Power BI Premium teknik incelemesi](https://aka.ms/pbipremiumwhitepaper). İhtiyacınız olan Premium kapasitesini belirlemek için bu [hesaplama aracını](https://powerbi.microsoft.com/calculator/) da kullanabilirsiniz.

**"Kapasite" ile kast edilen nedir?**  
Kapasite, kuruluşunuza Power BI kullanımı için ayrılan işlem gücü miktarıdır. Bu, **Kapasite Yönetimi** sayfasında Power BI Premium yönetici portalı aracılığıyla bir hizmet yöneticisi tarafından sağlanır.

**Power BI Premium nasıl faturalandırılır?**  
Power BI Premium, yıllık taahhütle aylık olarak faturalandırılır.

**Power BI Premium'u nasıl satın alabilirim?**  
Power BI Premium, Microsoft 365 yönetim merkezinden satın alınabilir. Daha fazla bilgi için bkz. [Power BI Premium'u satın alma](service-admin-premium-purchase.md). Daha fazla bilgi için Microsoft temsilcinizle de iletişime geçebilirsiniz.

**Satın almam gereken Power BI Premium kapasitesini nasıl belirleyebilirim?**  
İhtiyacınız olan Power BI Premium kapasitesini belirlemek için bu maliyet [hesaplama aracını](https://powerbi.microsoft.com/calculator/) kullanın.

**Power BI Premium, Office 365 E5 ile birlikte kullanılabilir mi?**  
Power BI Premium, Power BI Pro eklentisi olarak mevcuttur. Office 365 E5'te Power BI Pro mevcuttur. E5 müşterileri Premium'u var olan Pro lisanslarına eklenti olarak satın alabilir.

**Power BI Rapor Sunucusu nedir? Power BI’ın şirket içi ortamda kullanılabilir hale getirildiği anlamına mı gelir?**

Power BI Rapor Sunucusu, kuruluşun güvenlik duvarının içinde etkileşimli Power BI raporlarının ve sayfalandırılmış raporların dağıtılmasını ve paylaşılmasını sağlayan bir şirket içi sunucudur. Power BI Rapor Sunucusu'na Power BI Premium üzerinden veya Yazılım Güvencesi destekli SQL Server Enterprise Edition müşterileri için bir ayrıcalık olarak ulaşılabilir. Lisanslama hakkında bilgi için bkz. [Power BI Rapor Sunucusu'nu lisanslama](../report-server/get-started.md#licensing-power-bi-report-server). Ayrıntıları için Microsoft temsilcinizle de iletişime geçin.

Power BI Premium ile bir kuruluşun bulutta sağladığı sayıda sanal çekirdek, Power BI Rapor Sunucusu üzerinden şirket içi ortama da dağıtılabilir. Kapasiteyi ayırmaya gerek yoktur. Kuruluşlar Power BI'ı bulutta tutmayı veya Power BI Rapor Sunucusu ile raporları şirket içi ortamda saklamayı ve dilediğinde buluta taşımayı tercih edebilir.

Daha fazla bilgi için bkz. [Power BI Rapor Sunucusu ile çalışmaya başlama](../report-server/get-started.md).

**Sonraki adımlar**

* [Power BI Premium nedir?](service-premium-what-is.md)
* [Microsoft Power BI Premium teknik incelemesi](https://aka.ms/pbipremiumwhitepaper)
* [Planning a Power BI Enterprise Deployment (Power BI Kuruluş Dağıtımı Planlama) teknik incelemesi](https://aka.ms/pbienterprisedeploy)
* [Uzatılmış Pro Deneme Sürümünü etkinleştirme](../fundamentals/service-self-service-signup-for-power-bi.md)
* [Power BI Embedded SSS](../developer/embedded/embedded-faq.md)

Başka bir sorunuz mu var? [Power BI Topluluğu'na sorun](https://community.powerbi.com/)
