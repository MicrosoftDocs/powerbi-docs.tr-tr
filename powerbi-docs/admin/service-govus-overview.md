---
title: ABD kamu müşterileri için Power BI - Genel Bakış
description: ABD Kamu müşterileri Microsoft 365 kamu planlarına bir Power BI Pro aboneliği ekleyebilir. Bu hizmet açıklamasında özelliğe kaydolmayı ve özellik kullanılabilirliğini gözden geçirmeyi öğrenin.
author: kfollis
ms.reviewer: ''
ms.service: powerbi
ms.subservice: powerbi-service
ms.topic: conceptual
ms.date: 06/02/2020
ms.author: kfollis
ms.custom: licensing support
LocalizationGroup: Get started
ms.openlocfilehash: 75b05449de47f39fc95fd7cf42f9325b7a5d0ee9
ms.sourcegitcommit: f73ea4b9116ad186817ec5cc5d5f487d49cc0cb0
ms.translationtype: HT
ms.contentlocale: tr-TR
ms.lasthandoff: 08/20/2020
ms.locfileid: "88638785"
---
# <a name="power-bi-for-us-government-customers"></a>ABD kamu müşterileri için Power BI

Bu makale Microsoft 365 Kamu planı kapsamında Power BI dağıtımı yapan ABD kamu müşterilerine yöneliktir. Kamu planları ABD uyumluluk ve güvenlik standartlarına uyması gereken kuruluşların benzersiz gereksinimlerine yönelik tasarlanmıştır. ABD kamu müşterileri için tasarlanmış Power BI hizmeti, Power BI hizmetinin ticari sürümünden farklıdır. Bu özellik farklılıkları ve beceriler aşağıdaki bölümlerde açıklanmıştır.

## <a name="add-power-bi-to-your-microsoft-365-government-plan"></a>Microsoft 365 Kamu planınıza Power BI ekleme

Power BI ABD kamu aboneliğini alabilmek ve kullanıcılara lisans atayabilmek için önce bir Microsoft 365 Kamu planına kaydolmalısınız. Kuruluşunuzun zaten Microsoft 365 Kamu planı varsa, [Kamu müşterileri için Power BI Pro aboneliği satın alma](#buy-a-power-bi-pro-subscription-for-government-customers) bölümüne atlayın.

### <a name="enroll-in-a-microsoft-365-government-plan"></a>Microsoft 365 Kamu planına kaydolma

Yeni bir müşteriyseniz Microsoft 365 Kamu planına kaydolmadan önce kuruluşunuzun uygunluğunu doğrulamanız gerekir.  Başlangıç olarak [Microsoft 365 Kamu uygunluk doğrulama formunu](https://www.microsoft.com/microsoft-365/government/eligibility-validation) tamamlayın. Kuruluşunuza doğru planı seçtiğinizden emin olmak için [Microsoft 365 ABD Kamu hizmet açıklamalarına](https://docs.microsoft.com/office365/servicedescriptions/office-365-platform-service-description/office-365-us-government/office-365-us-government) başvurun.

> [!NOTE]
> Power BI’ı zaten ticari bir ortama dağıttıysanız ve ABD kamu bulutuna geçmek istiyorsanız, Microsoft 365 Kamu planınıza yeni bir Power BI Pro aboneliği eklemeniz gerekir. Ardından ticari verileri ABD kamu için Power BI hizmetine çoğaltın, kullanıcı hesaplarından ticari lisans atamalarını kaldırın ve sonra kullanıcı hesaplarına Power BI Pro kamu lisansı atayın.
>
>
## <a name="government-cloud-instances"></a>Kamu bulutu örnekleri

Microsoft 365 çeşitli uyumluluk gereksinimlerini karşılamak için kamu kuruluşlarına farklı ortamlar sağlar. Ortamlar hakkında daha fazla bilgi için şu sayfalara bakın:

* Federal yönetim, eyalet yönetimi ve yerel yönetim için tasarlanan [Microsoft 365 Government Community Cloud (GCC)](https://docs.microsoft.com/office365/servicedescriptions/office-365-platform-service-description/office-365-us-government/gcc).

* [Microsoft 365 Government Community Cloud (GCC High)](https://docs.microsoft.com/office365/servicedescriptions/office-365-platform-service-description/office-365-us-government/gcc-high-and-dod) federal kurumlar, savunma sektörü, havacılık sektörü ve denetimli sınıflandırılmamış bilgiler bulunduran diğer kuruluşlar için tasarlanmıştır. Bu ortam ulusal güvenlik kuruluşlarına ve Uluslararası Silah Trafiği Yönetmeliği (ITAR) verilerinin veya Savunma Federal İktisap Yönetmeliği Ekleri (DFARS) gereksinimlerinin söz konusu olduğu şirketlere uygundur.

* [Microsoft 365 DoD ortamı](https://docs.microsoft.com/office365/servicedescriptions/office-365-platform-service-description/office-365-us-government/gcc-high-and-dod) özel olarak ABD Savunma Bakanlığı için tasarlanmıştır.

## <a name="connect-to-power-bi-for-us-government"></a>ABD kamu için Power BI’a bağlanma

Kamu kullanıcılarının Power BI'a bağlanmak için kullanmaları gereken URL, ticari kullanıcılarınkinden farklıdır. Power BI’da oturum açmak için aşağıdaki URL’leri kullanın:

| Ticari sürüm  | GCC  | GCC High | DoD |
| --- | --- | --- | --- |
| [https://app.powerbi.com/](https://app.powerbi.com) |[https://app.powerbigov.us](https://app.powerbigov.us) | [https://app.high.powerbigov.us](https://app.high.powerbigov.us) | [https://app.mil.powerbigov.us](https://app.mil.powerbigov.us) |

Hesabınız birden fazla bulutta ayarlanmış olabilir. Hesabınız bu şekilde ayarlanmışsa Power BI Desktop’ta oturum açtığınızda hangi buluta bağlanacağınızı seçebilirsiniz.

## <a name="buy-a-power-bi-pro-subscription-for-government-customers"></a>Kamu müşterileri için Power BI Pro aboneliği satın alma

Microsoft 365’i dağıttıktan sonra bir Power BI Pro aboneliği ekleyebilirsiniz. Power BI Pro kamu hizmetini satın almak için [ABD kamu kuruluşunuzu kaydetme](service-govus-signup.md) konusundaki adım adım yönergeleri izleyin. Power BI’ı kullanması gereken tüm kullanıcılara yetecek kadar lisans satın alın ve bu lisansları tek tek kullanıcı hesaplarına atayın.

> [!IMPORTANT]
> Power BI US Government, *Ücretsiz* lisans olarak sağlanmaz. Kamu topluluk bulutuna erişebilmeleri için her kullanıcıya bir *Pro* lisansı atanmalıdır. Bir kullanıcı hesabına Ücretsiz lisans atandıysa, bu kullanıcı yalnızca ticari buluta erişim yetkisine sahip olur; kimlik doğrulaması ve erişim sorunlarıyla karşılaşır. Power BI Premium’u satın aldıysanız, kullanıcı erişimini etkinleştirmek için Pro lisansları atamanız gerekmez.  Kuruluştaki kullanıcılar, Premium kapasitede yayımlandığı sürece kendileriyle paylaşılan raporlara erişebilir. Lisans türleri arasındaki farkları gözden geçirmek için bkz. [Lisans türüne göre Power BI hizmeti özellikleri](../fundamentals/service-features-license-type.md).
>

## <a name="connect-government-and-global-azure-cloud-services"></a>Kamuya özgü ve genel Azure bulut hizmetleri arasında bağlantı kurma

Azure birden çok buluta dağıtılmıştır. Varsayılan olara buluta özgü bir örneğin bağlantısını açarken güvenlik duvarı kurallarını etkinleştirebilirsiniz ama bulutlar arası ağ farklıdır.  Genel buluttaki hizmetlerle Government Community Cloud’daki hizmetler arasında iletişim kurmak için belirli güvenlik duvarı kurallarını yapılandırmanız gerekir. Örneğin Power BI’ın kamu bulut dağıtımından bir SQL veritabanının genel bulut örneklerine erişmek istiyorsanız, SQL veritabanında bir güvenlik duvarı kuralına ihtiyacınız vardır. Aşağıdaki veri merkezlerinde Azure Kamu Bulutu’na bağlantılara izin vermek için SQL veritabanında belirli güvenlik duvarı kurallarını yapılandırın:

* USGov Iowa
* USGov Virginia
* USGov Texas
* USGov Arizona

Genel bulutta IP alanları kullanılabilir. ABD kamu bulutu IP aralıklarını almak için [Azure IP Aralıkları ve Hizmet Etiketleri – ABD Kamu Bulutu](https://www.microsoft.com/download/details.aspx?id=57063) dosyasını indirin.

SQL veritabanlarına özgü güvenlik duvarı ayarları için bkz. [IP güvenlik duvarı kurallarını oluşturma ve yönetme](https://docs.microsoft.com/azure/sql-database/sql-database-firewall-configure#create-and-manage-ip-firewall-rules).

## <a name="power-bi-feature-availability"></a>Power BI özellik kullanılabilirliği

Kamu bulutu müşterilerinin gereksinimlerini karşılamak için, kamu planlarıyla ticari planlar arasında bazı farklılıklar vardır. Her kamu ortamında hangi özelliklerin kullanılabildiğini görmek için aşağıdaki tabloya bakın:

|Öne çıkan özelliği |   |GCC |GCC High |DoD|
|------|------|------|------|------|
|Yönetim|Ücretsiz Lisanslar|Kullanılamaz|Kullanılamaz|Kullanılamaz|
|  |Veri depolama sınırlarını ayarlama|Kullanılabilir|Kullanılabilir|Kullanılabilir|
|  |Paylaşım ve erişim denetimi için Active Directory gruplarını kullanma|Kullanılabilir|Kullanılabilir|Kullanılabilir|
|  |Office 365 Güvenlik ve Uyumluluk yönetim merkezi üzerinden denetim|Kullanılabilir|Kullanılabilir|Kullanılabilir|
|  |Dış kullanıcı paylaşımı|Kullanılabilir|Kullanılabilir|Kullanılabilir|
|  |Raporlar ve panolar için kullanım ölçümleri|Kullanılabilir|Kullanılabilir|Kullanılabilir|
|  |GCC ile ticari bulut arasında Azure B2B İşbirliği<sup>1</sup>|Kullanılabilir|Kullanılamaz|Kullanılamaz|
|Rapor oluşturma|Pano ve rapor oluşturma ve bunları görüntüleme|Kullanılabilir|Kullanılabilir|Kullanılabilir|
|  |Zamanlanmış veri yenileme|Kullanılabilir|Kullanılabilir|Kullanılabilir|
|  |Yenilenebilir ekip panoları|Kullanılabilir|Kullanılabilir|Kullanılabilir|
|  |Sayfalandırılmış raporlar|Kullanılabilir|Kullanılabilir|Kullanılabilir|
|  |Şablon uygulamalar|Kullanılamaz|Kullanılamaz|Kullanılamaz|
|Verilere bağlanma|Excel’den verileri ve raporları içeri aktarma|Kullanılabilir|Kullanılabilir|Kullanılabilir|
|  |CSV dosyalarından verileri içeri aktarma|Kullanılabilir|Kullanılabilir|Kullanılabilir|
|  |Power BI Desktop dosyalarından verileri içeri aktarma|Kullanılabilir|Kullanılabilir|Kullanılabilir|
|  |CDS bağlantısı|Kullanılabilir|Kullanılamaz|Kullanılamaz|
|  |Azure Data Lake Storage 2. Nesil bağlayıcısı|Kullanılabilir|Kullanılamaz|Kullanılamaz|
|Veri yönetimi|Veri yönetimi ağ geçidi|Kullanılabilir|Kullanılabilir|Kullanılabilir|
|  |Azure SQL Veritabanı'nda veri şifreleme|Kullanılabilir|Kullanılabilir|Kullanılabilir|
|  |Power BI için Blob Depolama’da veri şifreleme|Kullanılabilir|Kullanılabilir|Kullanılabilir|
|Ürünler arası tümleştirme|Power BI web bölümünü kullanarak SharePoint Online’a ekleme|Kullanılabilir|Kullanılamaz|Kullanılamaz|
|  |Embed web bölümünü kullanarak SharePoint Online’a ekleme|Kullanılabilir|Kullanılabilir|Kullanılabilir|
|  |Veri akışları ve yapay zeka işlevleri|Kullanılamaz|Kullanılamaz|Kullanılamaz|
|  |Veri odaklı uyarılar için Power Automate bağlantısı|Kullanılamaz|Kullanılamaz|Kullanılamaz|
|  |Teams’de Power BI sekmesi|Kullanılabilir|Kullanılamaz|Kullanılamaz|
|  |Otomatik Makine Öğrenmesi|Kullanılamaz|Kullanılamaz|Kullanılamaz|
|  |Azure Bilişsel Hizmetler|Kullanılamaz|Kullanılamaz|Kullanılamaz|
|  |Azure Machine Learning|Kullanılamaz|Kullanılamaz|Kullanılamaz|

<sup>1</sup> B2B İşbirliği GCC için sunulur. Ancak, dış kullanıcıya bu ortamda bir lisans verilmesi gerekir. Ticari bulut lisansları GCC’de geçerli değildir. US Government için B2B İşbirliğine ilişkin bilinen sınırlamalar hakkında daha fazla bilgi edinmek için bkz. [Azure Kamu ile Azure Genel karşılaştırması](https://docs.microsoft.com/azure/azure-government/compare-azure-government-global-azure#azure-active-directory-premium-p1-and-p2).

## <a name="next-steps"></a>Sonraki adımlar

* [ABD kamu için Power BI'a kaydolma](service-govus-signup.md)
* [Microsoft Power Apps US Government](https://docs.microsoft.com/power-platform/admin/powerapps-us-government)
* [Power Automate US Government](https://docs.microsoft.com/power-automate/us-govt)
* [Power BI US Government Demosu](https://channel9.msdn.com/Blogs/Azure/Cognitive-Services-HDInsight-and-Power-BI-on-Azure-Government)
