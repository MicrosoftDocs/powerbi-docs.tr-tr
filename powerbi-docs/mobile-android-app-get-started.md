---
title: Android cihazlarda Power BI mobil uygulaması ile çalışmaya başlama
description: Android telefonlardaki Microsoft Power BI mobil uygulamasının, şirket içindeki ve buluttaki iş bilgilerine mobil erişim sağlayarak Power BI'ı nasıl cebinize sığdırdığını öğrenin.
author: maggiesMSFT
manager: kfile
ms.reviewer: ''
ms.service: powerbi
ms.component: powerbi-mobile
ms.topic: conceptual
ms.date: 05/07/2018
ms.author: maggies
ms.openlocfilehash: 84a2fe350c1146591aa89c5900c10f2747e90cf3
ms.sourcegitcommit: 80d6b45eb84243e801b60b9038b9bff77c30d5c8
ms.translationtype: HT
ms.contentlocale: tr-TR
ms.lasthandoff: 06/04/2018
ms.locfileid: "34297458"
---
# <a name="get-started-with-the-power-bi-mobile-app-on-android-devices"></a>Android cihazlarda Power BI mobil uygulaması ile çalışmaya başlama
Android telefonlardaki Microsoft Power BI uygulaması Power BI, Power BI Rapor Sunucusu ve Reporting Services için mobil BI deneyimi sunar. Nerede olursanız olun, gerçek zamanlı ve dokunmatik kullanıma uygun mobil erişimle şirket içindeki ve buluttaki şirket panolarınızı görüntüleyin ve bunlarla etkileşime geçin. Panolardaki verileri araştırın ve e-posta veya kısa mesaj yoluyla iş arkadaşlarınızla paylaşın. 

![Android için Power BI uygulamasındaki pano](media/mobile-android-app-get-started/power-bi-android-dashboard-optimized-090117.png)

Power BI Desktop'ta Power BI raporları oluşturur ve bunları yayımlarsınız:

* [Raporlarınızı Power BI hizmetinde yayımlayın](service-get-started.md) ve panolar oluşturun.
* [Raporlarınızı Power BI Rapor Sunucusu’nda yayımlayarak şirket içinde paylaşın](report-server/quickstart-create-powerbi-report.md).

Daha sonra Android için Power BI uygulamasında, şirket içinde veya bulutta olmaları fark etmeksizin panolarınızla ve raporlarınızla etkileşime geçin.

[Power BI mobil uygulamalarındaki yenilikleri](mobile-whats-new-in-the-mobile-apps.md) öğrenin.

## <a name="prerequisites"></a>Önkoşullar

### <a name="get-the-app"></a>Uygulamayı alın

Google Play'den [Android için Power BI uygulamasını indirin](http://go.microsoft.com/fwlink/?LinkID=544867).
  
Power BI, Android 5.0 veya sonraki işletim sistemlerini çalıştıran birkaç farklı Android cihazda çalışabilir. Cihazınızı kontrol etmek için **Ayarlar** > **Cihaz hakkında** > **Android sürümü** menüsüne gidin. 

**Uygulamayı açtığınızda çalışmaya başlayın**    
Kaydolmanıza veya oturum açmanıza gerek kalmadan, Android cihazınızdaki Power BI uygulaması ile neler yapabileceğinize ilişkin hızlı bir genel bakış edinmek için oturum açma sayfalarına göz atabilirsiniz. Örnekleri görüntülemek ve incelemek için **Atla**'ya dokunun ve uygulamayı bizzat deneyin. Panoların bulunduğu giriş sayfasından dilediğiniz zaman [örneklere geri dönebilirsiniz](mobile-android-app-get-started.md#try-the-power-bi-and-reporting-services-samples).

[Power BI mobil uygulamalarındaki yenilikleri](mobile-whats-new-in-the-mobile-apps.md) öğrenin.

## <a name="sign-up-for-the-power-bi-service-on-the-web"></a>Web üzerinde Power BI hizmetine kaydolma
Henüz kaydolmadıysanız [Power BI hizmetihttp://powerbi.com/)](http://powerbi.com/) sayfasına gidin. Kendi hesabınızla panolar ve raporlar oluşturup bunları saklamanın yanı sıra verilerinizi bir araya getirmek için hizmete kaydolun. Ardından, nerede olursanız olun Android cihazınızdan panolarınızı görebilmek için Power BI'da oturum açın.

1. Power BI hizmetinde bir Power BI hesabı oluşturmak için [Kaydol](http://go.microsoft.com/fwlink/?LinkID=513879) seçeneğine dokunun.
2. [Kendi panolarınızı ve raporlarınızı oluşturmaya](service-get-started.md) başlayın.

## <a name="get-started-with-the-power-bi-app-on-your-device"></a>Cihazınızdaki Power BI uygulaması ile çalışmaya başlama
1. Android cihazınızdaki başlangıç ekranından Android için Power BI uygulamasını açın.
   
   ![Power BI simgesi](media/mobile-android-app-get-started/power-bi-logo-android.png)
2. Power BI panolarınızı ve raporlarınızı görüntülemek için **Power BI**'a dokunun.  
   
   Power BI oturumunuzun açılmadığını bildiren bir ileti alırsanız bu sorunun nasıl çözüleceğiyle ilgili ayrıntılı bilgi edinmek için bkz. ["Kurumsal SSL sertifikanıza güvenilmediği için kimlik doğrulaması yapılamadı."](mobile-android-app-error-corporate-ssl-account-is-untrusted.md)

   Power BI Rapor Sunucusu ve Reporting Services raporlarınızı ve KPI'lerinizi görüntülemek için **Rapor Sunucusu**'na dokunun.
   
   ![Power BI'da oturum açma](media/mobile-android-app-get-started/power-bi-connect-to-login.png)

## <a name="try-the-power-bi-and-reporting-services-samples"></a>Power BI ve Reporting Services örneklerini deneme
Kaydolmadan bile Power BI ve Reporting Services örnekleriyle deneme yapabilirsiniz. Uygulamayı indirdikten sonra örnekleri görüntüleyebilir veya çalışmaya başlayabilirsiniz. Panoların bulunduğu giriş sayfasından dilediğiniz zaman örneklere geri dönebilirsiniz.

### <a name="power-bi-samples"></a>Power BI örnekleri
Power BI pano örneklerini görüntüleyebilir ve bunlarla etkileşime geçebilirsiniz ancak örneklerle gerçekleştiremediğiniz birkaç şey bulunur. Panolarla bağlantılı raporlar açamaz, örnekleri başkalarıyla paylaşamaz veya sık kullanılanlara ekleyemezsiniz.

1. Sol üst köşede bulunan genel gezinti düğmesine ![Genel gezinti düğmesi](media/mobile-android-app-get-started/power-bi-android-options-icon.png) dokunun.
2. **Ayarlar** > **Örneklerimizi keşfedin**'e dokunun, ardından bir rol seçin ve bu role ilişkin örnek panoyu inceleyin.  
   
   ![Power BI mobil örnekleri](media/mobile-android-app-get-started/power-bi-android-power-bi-samples.png)

### <a name="reporting-services-mobile-report-samples"></a>Reporting Services mobil rapor örnekleri
1. Sol üst köşede bulunan genel gezinti düğmesine ![Genel gezinti düğmesi](media/mobile-android-app-get-started/power-bi-android-options-icon.png) dokunun.
2. **Reporting Services örnekleri** seçeneğine dokunun, ardından Retail Reports veya Sales Reports klasörünü açarak bunlara ilişkin KPI'leri ve mobil raporları inceleyin.
   
   ![Reporting Services örnekleri](media/mobile-android-app-get-started/power-bi-android-reporting-services-samples.png)

## <a name="search-for-a-dashboard-or-report"></a>Pano veya rapor arama
* Sağ üst köşedeki büyütece ![Arama simgesi](media/mobile-android-app-get-started/power-bi-ipad-search-icon.png)dokunun, ardından bulmak istediğiniz terimi yazın.
  
    ![Arama sonuçları](media/mobile-android-app-get-started/power-bi-android-tablet-search.png)
  
    Varsayılan olarak tüm panolarda ve raporlarda arama yapılır ancak hangilerinde arama yapılacağını da seçebilirsiniz.

## <a name="find-your-content-in-the-power-bi-mobile-apps"></a>Power BI mobil uygulamalarında içeriklerinizi bulma
Panolarınız ve raporlarınız kaynaklarına bağlı olarak Power BI mobil uygulamalarında farklı konumlarda depolanır. [Mobil uygulamalarda içeriklerinizi bulma](mobile-apps-find-content-mobile-devices.md) hakkında bilgi edinin. Ayrıca, Power BI mobil uygulamalarında sahip olduğunuz her şeyi dilediğiniz zaman arayabilirsiniz. 

![Sol gezinti bölmesi](media/mobile-android-app-get-started/power-bi-mobile-new-nav-no-numbers.png)

## <a name="view-your-favorite-dashboards-kpis-and-reports"></a>Sık kullandığınız panoları, KPI'leri ve raporları görüntüleme
Mobil uygulamalardaki Sık Kullanılanlar sayfasında, Power BI Rapor Sunucusu ve Reporting Services KPI'lerinin ve raporlarının yanı sıra sık kullandığınız Power BI panolarının tümünü görebilirsiniz. Power BI mobil uygulamasında bir panoyu *sık kullanılan* olarak eklediğinizde, söz konusu panoya, tarayıcınızdan eriştiğiniz Power BI hizmeti de dahil olmak üzere tüm cihazlarınızdan erişebilirsiniz. 

* **Sık Kullanılanlar**'a dokunun.
  
   ![Sol gezinti bölmesindeki Sık Kullanılanlar seçeneği](media/mobile-android-app-get-started/power-bi-android-favorite-left-nav.png)
  
   Power BI sık kullanılanlarınız ile birlikte Power BI Rapor Sunucusu ve Reporting Services web portalında sık kullanılanlara eklediğiniz öğelerin tümü bu sayfada bulunur.
  
   ![Sık Kullanılanlar sayfası](media/mobile-android-app-get-started/power-bi-android-favorites-callouts.png)

[Power BI mobil uygulamalarındaki sık kullanılanlar](mobile-apps-favorites.md) hakkında daha fazla bilgi edinin.

## <a name="enterprise-support-for-the-power-bi-mobile-apps"></a>Power BI mobil uygulamaları için kurumsal destek
Kuruluşlar, Android ve iOS için Power BI mobil uygulamaları da dahil olmak üzere cihazları ve uygulamaları yönetmek için Microsoft Intune'u kullanabilir.

Microsoft Intune, kuruluşların; bir erişim PIN'i gerektirme, verilerin uygulama tarafından nasıl işlendiğini denetleme ve hatta uygulama kullanılmadığı sırada uygulama verilerini şifreleme gibi işlemler gerçekleştirerek öğeleri denetlemesine olanak sağlar.

> [!NOTE]
> Android cihazınızda Power BI mobil uygulamasını kullanıyorsanız ve kuruluşunuzda Microsoft Intune MAM yapılandırıldıysa arka planda veri yenileme devre dışıdır. Uygulamaya bir sonraki girişinizde Power BI, web üzerindeki Power BI hizmetinden verileri yeniler.
> 
> 

[Microsoft Intune ile Android için Power BI mobil uygulamalarını yapılandırma](service-admin-mobile-intune.md) hakkında daha fazla bilgi edinin. 

## <a name="next-steps"></a>Sonraki adımlar
Android cihazı için Power BI mobil uygulamasındaki panolar ve raporların yanı sıra Power BI Rapor Sunucusu veya Reporting Services web portalındaki raporlar ve KPI'ler ile gerçekleştirebileceğiniz diğer işlemlerden bazıları aşağıda verilmiştir.

### <a name="power-bi-dashboards-and-reports"></a>Power BI panoları ve raporları
* [Uygulamalarınızı](service-install-use-apps.md) görüntüleme.
* [Panolarınızı](mobile-apps-view-dashboard.md) görüntüleme.
* [Panolarınızdaki kutucukları](mobile-tiles-in-the-mobile-apps.md) araştırma.
* [Power BI raporlarını](mobile-reports-in-the-mobile-apps.md) açma.
* [Uygulamalarınızı](service-install-use-apps.md) görüntüleme.
* [Kutucuklara not ekleme ve kutucukları paylaşma](mobile-annotate-and-share-a-tile-from-the-mobile-apps.md).
* [Panoları](mobile-share-dashboard-from-the-mobile-apps.md) paylaşma.
* Android telefonunuzla [bir Power BI QR kodu tarayarak](mobile-apps-qr-code.md) ilişkili pano kutucuklarını veya raporları açma. 
* İş arkadaşlarınızın sizinle paylaştığı panolar gibi, [Power BI hesabınızdaki güncelleştirmelere yönelik bildirimleri](mobile-apps-notification-center.md) görüntüleme.

### <a name="reports-and-kpis-on-the-power-bi-report-server-and-reporting-services-web-portals"></a>Power BI Rapor Sunucusu ve Reporting Services web portallarındaki raporlar ve KPI'ler
* Android cihazlardaki Power BI mobil uygulamasını kullanarak [web portalındaki raporları ve KPI'leri görüntüleme](mobile-app-ssrs-kpis-mobile-on-premises-reports.md).
* [Web portalında KPI'ler](https://docs.microsoft.com/sql/reporting-services/working-with-kpis-in-reporting-services) oluşturma.
* [Power BI Desktop'ta raporlar oluşturma ve bunları Power BI Rapor Sunucusu](report-server/quickstart-create-powerbi-report.md) web portalında yayımlama

### <a name="see-also"></a>Ayrıca bkz.
* Android uygulama mağazasından [Android uygulamasını indirme](http://go.microsoft.com/fwlink/?LinkID=544867).
* [Power BI ile çalışmaya başlama](service-get-started.md)
* Sorularınız mı var? [Power BI Topluluğu'na sorun](http://community.powerbi.com/)


