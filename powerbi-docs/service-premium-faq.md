---
title: "Power BI Premium hakkında SSS"
description: "Power BI Premium teklifi hakkında sık sorulan sorular ve cevaplar listesini inceleyin."
services: powerbi
documentationcenter: 
author: markingmyname
manager: kfile
backup: 
editor: 
tags: 
qualityfocus: no
qualitydate: 
ms.service: powerbi
ms.devlang: NA
ms.topic: article
ms.tgt_pltfrm: NA
ms.workload: powerbi
ms.date: 09/20/2017
ms.author: maghan
LocalizationGroup: Premium
ms.openlocfilehash: 315b39942befdbbd3dd36ca86d1cb3ff7288403d
ms.sourcegitcommit: 88c8ba8dee4384ea7bff5cedcad67fce784d92b0
ms.translationtype: HT
ms.contentlocale: tr-TR
ms.lasthandoff: 02/24/2018
---
# <a name="power-bi-premium-faq"></a>Power BI Premium hakkında SSS
Power BI Premium teklifi hakkında sık sorulan sorular ve cevaplar listesini inceleyin.

* Başka sorularınız varsa [Power BI Topluluğu'na sorun](http://community.powerbi.com/).
* Sorununuz hâlâ çözülmedi mi? Lütfen [Power BI destek sayfasını](https://powerbi.microsoft.com/support/) ziyaret edin.
* Buna alternatif olarak, tarayıcı penceresinin sağ alt köşesindeki **Benimle İletişime Geçin** simgesine ![](media/service-premium-faq/power-bi-contact-me-icon.png) tıklayın.

## <a name="power-bi-premium"></a>Power BI Premium
**Power BI Premium nedir?**  
Power BI Premium, aşağıdakileri içeren yeni bir kapasite tabanlı tekliftir:

* Alıcıların kullanıcı başına ayrıca lisanslanmasına gerek kalmadan raporların kuruluş çapında yayımlanması esnekliği.
* Power BI hizmetindeki adanmış kapasiteyle sunulan daha geniş ölçek ve performans.
* Power BI Rapor Sunucusu ile şirket içi BI varlıklarının bakımını yapma olanağı.
* Tek bir API yüzeyi, tutarlı özellik kümesi ve katıştırılmış analiz için en güncel özellikler.

**Power BI Premium ne işe yarar? Nasıl çalışır?**  
Power BI Premium, her bir kuruluşa özel olarak ayrılmış ve tamamen Microsoft tarafından yönetilen adanmış donanımları kullanan Power BI hizmeti kapasitesini kapsar. Kuruluşlar adanmış kapasitelerini geniş çapta uygulamayı tercih edebilir veya bu kapasiteyi atanmış çalışma alanlarına kullanıcı sayısına, iş yükü gereksinimlerine veya diğer etmenlere göre atayabilir. Gereksinimler değiştikçe ölçek büyütülebilir veya küçültülebilir.

**Power BI Pro ile Power BI Premium arasındaki fark nedir? Power BI Premium neden gereklidir?**  
Power BI Premium kapasite tabanlı bir lisans, Power BI Pro ise kullanıcı tabanlı bir lisanstır.

Power BI Premium, her bir kuruluşa özel olarak ayrılmış ve tamamen Microsoft tarafından yönetilen adanmış donanımları kullanan Power BI hizmeti kapasitesini kapsar. Bu sayede veri kümesi boyutları ve yenileme hızları üzerindeki kısıtlamalar kaldırılır ve adanmış donanım sayesinde yalıtım desteği sunar. Power BI Premium aynı zamanda alıcıların kullanıcı başına ayrıca lisanslanmasına gerek kalmadan raporların kuruluş çapında yayımlanması esnekliğini sunar.

Power BI Pro; raporlar yayımlayan, panolar paylaşan, çalışma alanlarında iş arkadaşlarıyla işbirliği yapan ve aşağıdakiler gibi diğer ilişkili etkinlikler ile ilgilenen kullanıcılara yöneliktir:

* Özelleştirilmiş görünümleri düzenleme ve kaydetme
* Kişisel panolar oluşturma (yeni panoya sabitleme)
* Excel veya Power BI Desktop'taki verileri çözümleme
* Excel Web App ile paylaşma desteği
* Panoları paylaşma ve Office 365 Grupları ile işbirliği yapma
* İçeriği Microsoft Teams ile tümleştirme

**Power BI Premium'u kullanmak için Power BI Pro'ya ihtiyacım var mı?**  
Evet. Power BI Pro; raporlar yayımlamak, panolar paylaşmak, çalışma alanlarında iş arkadaşlarıyla işbirliği yapmak ve ilişkili diğer etkinlikler ile ilgilenmek için gereklidir.

**Power BI Premium'un maliyeti nedir? Kaç SKU'yu kullanıma sunacaksınız?**  
Power BI Premium, sanal çekirdek sayısına göre satın alınabilir. Fiyatları [Power BI fiyatlandırma sayfasında](https://powerbi.microsoft.com/pricing/) görebilirsiniz. Düğümler ve sanal çekirdekler hakkında daha fazla bilgi için bkz. [Microsoft Power BI Premium teknik incelemesi](https://aka.ms/pbipremiumwhitepaper). İhtiyacınız olan Premium kapasitesini belirlemek için bu [hesaplama aracını](https://powerbi.microsoft.com/calculator/) da kullanabilirsiniz.

**"Kapasite" ile kast edilen nedir?**  
"Kapasite", Power BI Premium kapasite yönetim portalından bir yönetici tarafından hazırlanan adlandırılmış kapasiteyi ifade eder. Kapasite, bir veya daha fazla düğümün gruplanmasıdır. Daha fazla bilgi için bkz. [Microsoft Power BI Premium teknik incelemesi](https://aka.ms/pbipremiumwhitepaper).

**Power BI Premium nasıl faturalandırılır?**  
Power BI Premium, yıllık taahhütle aylık olarak faturalandırılır.

**Power BI Premium'u nasıl satın alabilirim?**  
Power BI Premium, O365 yönetim merkezinde Power BI Pro eklentisi olarak mevcuttur. Daha fazla bilgi için bkz. [Power BI Premium'u satın alma](service-admin-premium-purchase.md). Daha fazla bilgi için Microsoft temsilcinizle de iletişime geçebilirsiniz.

**Satın almam gereken Power BI Premium kapasitesini nasıl belirleyebilirim?**  
İhtiyacınız olan Power BI Premium kapasitesini belirlemek için bu maliyet [hesaplama aracını](https://powerbi.microsoft.com/calculator/) kullanın.

**Power BI Premium ne zaman kullanıma sunulacak? Aynı anda tüm bölgelerde kullanıma alınacak mı?**  
Power BI Premium, şu anda Power BI hizmeti tarafından desteklenen tüm coğrafi bölgelerde 2017'nin ikinci çeyreğinin sonlarında genel kullanıma sunulacak.

**Power BI Premium, yayımlandığı tarihte sertifika ve mevzuata uygunluk gibi gereksinimleri karşılıyor olacak mı? Ulusal bulutlarda durum nasıl olacak?**  
Power BI Premium, şu anda Power BI hizmeti tarafından desteklenen tüm coğrafi bölgelerde 2017'nin ikinci çeyreğinin sonlarında genel kullanıma sunulacak. Özellikle Almanya, Çin ve ABD kamu olmak üzere ulusal bulutların 2017'nin üçüncü çeyreğinde kullanıma sunulması planlanmaktadır. Power BI'ın sertifika ve mevzuata uygunluk standartları, Power BI Premium'un genel kullanım sürümünde mevcut olacak.

**Power BI Premium, Office 365 E5 ile birlikte kullanılabilir mi?**  
Power BI Premium, Power BI Pro eklentisi olarak mevcuttur. Office 365 E5'te Power BI Pro mevcuttur. E5 müşterileri Premium'u var olan Pro lisanslarına eklenti olarak satın alabilir.

**Power BI Pro ve Power BI Premium'un Modern BI gereksinimlerini karşılama amacıyla birlikte çalıştığı bir senaryo örneği verebilir misiniz?**  
Aşağıdaki örnekler müşterilerin Power BI Pro + Power BI Premium'u kullanarak BI ihtiyaçlarını nasıl karşıladığını göstermektedir.

| 1. Senaryo | 2. Senaryo | 3. Senaryo | 4. Senaryo |
| --- | --- | --- | --- |
| Bir kuruluş/departman, her çalışanın self servis BI özelliklerine sahip olmasını ve diğer çalışanlarla işbirliği yapmasını istemektedir. Buna pano paylaşma, geçici çözümleme gerçekleştirme ve rapor yayımlama özellikleri dahildir |Bir kuruluş/departman, self servis BI ve işbirliği özelliklerine ihtiyaç duyan kullanıcıların yanı sıra yalnızca BI içeriğini kullanma ihtiyacı duyan kullanıcılara sahiptir |Bir kuruluş/departman, self servis BI ve işbirliği özelliklerine ihtiyaç duyan kullanıcıların yanı sıra raporları şirket içi ortamda saklama gereksinimine sahiptir |Bir finans departmanı, kâr açıklaması öncesinde birden fazla büyük veri kümesini çözümleme amacıyla etkin bir çalışma yürütmektedir ve iş yüklerini yönetmek için kesintisiz ve yalıtılmış kapasiteye ihtiyaç duymaktadır |
| **Çözüm:**<br/><br/>1. Her kullanıcı için Power BI Pro<br/><br/>2. Power BI Premium'u ekleyerek fırsatı genişletmeye çalışın, ek senaryoları inceleyin |**Çözüm:**<br/><br/>1. Self servis BI ve işbirliğine ihtiyaç duyan kullanıcılar için Power BI Pro<br/><br/>2. BI içeriğini yalnızca kullanacak olan kullanıcılara dağıtmak için Power BI Premium'u ekleyin |**Çözüm:**<br/><br/>1. Self servis BI ve işbirliğine ihtiyaç duyan kullanıcılar için Power BI Pro<br/><br/>2. Şirket içi ortamda rapor yayımlamak ve kendi hızlarında buluta taşımalarını sağlamak için Power BI Premium'u ekleyin |**Çözüm:**<br/><br/>1. Finans departmanındaki tüm kullanıcılar için Power BI Pro<br/><br/>2. Daha büyük ölçek ve daha yüksek performans sunmak amacıyla yalnızca finans ekibi tarafından kullanılacak adanmış bulut kaynakları için Power BI Premium ekleyin |

**Power BI Rapor Sunucusu nedir? Power BI'ın şirket içi ortamda kullanılabilir hale getirildiği anlamına mı geliyor?**  
Power BI Premium ile birlikte sunulan ve SQL Server Reporting Services ile uyumlu olan Power BI Rapor Sunucusu, şirket içi ortamda ve kuruluşun güvenlik duvarının içinde etkileşimli Power BI raporları ve sayfalandırılmış raporların dağıtılmasını ve paylaşılmasını sağlar. Kuruluşlar Power BI'ı bulutta tutmayı veya Power BI Rapor Sunucusu ile raporları şirket içi ortamda saklamayı ve dilediğinde buluta taşımayı tercih edebilir.

Power BI hizmetindeki gerçek zamanlı panolar, doğal dil sorgusu ve diğer Power BI özellikleri, Power BI Rapor Sunucusu'nda mevcut değildir. 

Power BI Rapor Sunucusu hakkında daha fazla bilgi için bkz. [Power BI Rapor Sunucusu ile çalışmaya başlama](report-server/get-started.md).

**Power BI Rapor Sunucusu, Microsoft'un SSRS teknik önizlemesi için Power BI Raporları olarak kullanıma sunduğu özellik midir? Önceden SQL özelliğiyken neden şimdi Power BI'ın bir parçası haline geldi?**  
Power BI Premium ile birlikte sunulan ve SQL Server Reporting Services ile uyumlu olan Power BI Rapor Sunucusu, şirket içi ortamda ve kuruluşun güvenlik duvarının içinde etkileşimli Power BI raporları ve sayfalandırılmış raporların dağıtılmasını ve paylaşılmasını sağlar.

Power BI Premium duyurusu, bu işlevin pazara nasıl sunulacağını duyurduğumuz ilk açıklamadır.

Power BI Rapor Sunucusu hakkında daha fazla bilgi için bkz. [Power BI Rapor Sunucusu ile çalışmaya başlama](report-server/get-started.md).

**Power BI uygulamaları nelerdir?**  
Kullanıcıların kurumsal ölçekte öngörüleri keşfetmesi amacıyla içerik paketlerini Power BI uygulamalarına dönüştürüyoruz. Kullanımda olan Power BI uygulamaları, panoları veya raporları belirli kullanıcılara, gruplara veya kuruluşun tamamına dağıtmak için kolaylaştırılmış bir yöntem sunmaktadır. İşletme kullanıcıları bu uygulamaları kolayca yükleyip içinde gezinebilir, içeriği tek bir merkeze toplayabilir ve otomatik olarak güncelleştirilmesini sağlayabilir. 

Uygulamalar hakkında daha fazla bilgi için bkz. [Power BI'da uygulamalar ne anlama gelir?](service-install-use-apps.md)

**Power Premium ile birlikte Power BI Pro, Ücretsiz Power BI, Power BI Desktop sürümlerinde de değişiklik yapıyor musunuz?**  
Bugün ayrıca Power BI Pro ile ücretsiz hizmet arasındaki ayrımı daha belirgin hale getiriyoruz. Ücretsiz hizmetin kişisel kullanıma, Power BI Pro'nun ise işbirliğine yönelik olmasına rağmen iki sürüm arasındaki işlev farklarının kullanıcılarda kafa karışıklığına neden olduğuyla ilgili geri bildirim aldık. İleride ücretsiz hizmeti Power BI Pro ile aynı işlevlere sahip olacak şekilde geliştirecek ancak paylaşım ve işbirliği özelliklerini Power BI Pro kullanıcılarıyla sınırlandıracağız.

Ücretsiz Power BI hizmeti kullanıcıları tüm veri kaynaklarına erişim, artırılmış çalışma alanı depolama sınırları, daha yüksek yenileme ve akış hızlarından faydalanabilecek. Bu değişiklikler 1 Haziran 2017 tarihinden itibaren geçerli olacak. Daha fazla bilgi için bkz. [Power BI için self servis kayıt](service-self-service-signup-for-power-bi.md). Power BI Desktop'ı ücretsiz olarak kullanmaya devam edebilirsiniz.

Uzatılmış Pro Deneme Sürümü teklifi hakkında bilgi için bkz. [Uzatılmış Pro Deneme Sürümünü etkinleştirme](service-extended-pro-trial.md).

## <a name="power-bi-free"></a>Ücretsiz Power BI
**Ücretsiz hizmete hangi özellikler ekleniyor?**  
1 Haziran 2017 tarihinden itibaren ücretsiz hizmet paylaşım, kurumsal dağıtım ve işbirliği özellikleri haricinde Power BI Pro ile aynı özelliklere sahip olacak. Buna 10 GB çalışma alanı sınırı, veri kümeleri için en fazla 8 günlük zamanlanmış yenileme ve maksimum 1 M/saat veri akış hızı dahildir. Şirket içi veri ağ geçidi üzerinden kullanılabilenler dahil olmak üzere tüm veri kaynaklarına erişim de sunuyoruz.

**Ücretsiz hizmette bulunmayan Power BI Pro özellikleri hangileridir?**  
Eşler arası pano paylaşımı, uygulama çalışma alanları (eski adıyla grup çalışma alanları), Excel'de Çözümleme ve Power BI Uygulamaları (Premium kapasite kullanılmadığı sürece), Power BI Pro'ya özgü özelliklerdir.

**Bu değişiklikler ne zaman geçerli olacak?**  
Ücretsiz hizmette yapılan değişiklikler 1 Haziran 2017'den itibaren geçerli olacak.

**Bu değişiklikler ücretsiz hizmet kullanıcılarına nasıl bildirilecek?**  
1 Haziran 2017'den itibaren yapılan değişikliklerden etkilenecek olan etkin ücretsiz hizmet kullanıcılarına Microsoft'tan bir e-posta gönderilecek ve bu kullanıcılar 3 Mayıs 2017'den itibaren Power BI hizmetinde oturum açtığında bildirimlerle karşılaşacak.

Geçtiğimiz yıl etkin olan ücretsiz hizmet kullanıcıları, Power BI Pro'nun 12 aylık uzatılmış deneme sürümünden ücretsiz faydalanabilir. Teklif, kullanıcıların hizmet kullanımına ayak uydurmasını sağlamak için Power BI Pro'nun tüm özelliklerini sunmaya devam edecek. Uzatılmış Pro Deneme Sürümü teklifi hakkında bilgi için bkz. [Uzatılmış Pro Deneme Sürümünü etkinleştirme](service-extended-pro-trial.md).

**Kullanıcıların bu geçiş sonrasında içeriğe (panolar, raporlar) erişimi kaldırılacak mı?**  
Hayır. Kullanıcılar Power BI hizmetine yükledikleri içeriğe erişmeye devam edecek. Başkalarıyla paylaşılmış olan içeriklere, 1 Haziran 2017'den itibaren alıcılar tarafından erişim sağlanamayacak. Benzer şekilde kullanıcılar da başkalarının kendileriyle paylaşmış olduğu içeriğe erişemeyecek.

Geçtiğimiz yıl etkin olan ücretsiz hizmet kullanıcıları, Power BI Pro'nun 12 aylık uzatılmış deneme sürümünden ücretsiz faydalanabilir. Teklif, kullanıcıların hizmet kullanımına ayak uydurmasını sağlamak için Power BI Pro'nun tüm özelliklerini sunmaya devam edecek. Uzatılmış Pro Deneme Sürümü teklifi hakkında bilgi için bkz. [Uzatılmış Pro Deneme Sürümünü etkinleştirme](service-extended-pro-trial.md).

**Kullanıcılar uzatılmış Power BI Pro deneme sürümü için uygun olup olmadığını nereden öğrenebilir?**  
Lütfen Uzatılmış Pro Deneme Sürümü [hüküm ve koşullarına](https://aka.ms/power-bi-trial) bakın.

Uzatılmış Pro Deneme Sürümü teklifi hakkında bilgi için bkz. [Uzatılmış Pro Deneme Sürümünü etkinleştirme](service-extended-pro-trial.md).

**Uzatılmış Power BI Pro deneme sürümü için uygun olmayan kullanıcıların ne yapması gerekir?**  
Bu kullanıcılar standart 60 günlük Power BI Pro deneme sürümüne [buradan](https://app.powerbi.com/signupredirect?pbi_source=web) kaydolabilir.

**Power BI Premium'un kullanıma sunulmasından sonra ücretsiz hizmetin özellikleri değişecek mi?**  
Power BI Premium'da adanmış kapasite erişimine sahip olan ücretsiz hizmet kullanıcıları, Power BI Pro kullanıcıları tarafından yayımlanan Uygulamalar aracılığıyla kendilerine dağıtılan içeriği alabilecek.

## <a name="power-bi-pro"></a>Power BI Pro
**Power BI Pro sürümünde neler değişiyor?**  
Power BI Pro sürümünde herhangi bir değişiklik yoktur.

**Office konusunda bir değişiklik var mı? Power BI Pro hâlâ Office 365 E5'e dahil mi?**  
Evet. Power BI Pro, Office 365 E5'e dahil olmaya devam edecek.

**Power BI Premium'a geçmek istersem Power BI Pro lisanslarımı iade edebilir miyim?**  
Hayır. Power BI Premium, Power BI Pro eklentisidir ve bu nedenle Premium için Pro lisansları gerekir.

**Power BI Pro neden gereklidir? Yalnızca Power BI Premium'u satın almam yeterli değil mi?**  
Power BI Premium, kapasite tabanlı bir lisanstır ancak Power BI Pro kullanıcı tabanlı bir lisanstır ve işbirliği, pano paylaşımı, geçici çözümleme ve rapor yayımlama gereksinimlerine sahip olan kullanıcılar için aşağıdakiler gibi hızlı ve kullanımı kolay self servis analiz hizmeti sunar:

* Özelleştirilmiş görünümleri düzenleme ve kaydetme
* Kişisel panolar oluşturma (yeni panoya sabitleme)
* Excel veya Power BI Desktop'taki verileri çözümleme
* Excel Web App desteğiyle Excel çalışma kitaplarını paylaşma ve görüntüleme
* Panoları paylaşma ve Office 365 Grupları ile işbirliği yapma
* İçeriği Microsoft Teams ile tümleştirme

## <a name="power-bi-embedded"></a>Power BI Embedded
**Power BI Embedded'da yapılan değişiklikler nelerdir?**  
Power BI Premium'un bir parçası olarak Power BI Embedded'ı Power BI hizmetiyle birleştirerek tek bir API yüzeyi, tutarlı özellik kümesi ve en yeni özelliklere erişim sunuyoruz. Power BI özelliklerini uygulamalarına eklemek isteyen kullanıcıların Power BI Desktop ile başlayıp dağıtımı Power BI Premium'a aktarmalarını öneriyoruz.

**Analizleri uygulamalara ekleme açısından Power BI Premium'un sunduğu avantajlar nelerdir?**  
Power BI Premium, adanmış donanım üzerinde çalışan ve Power BI hizmeti kapsamında tamamen Microsoft tarafından yönetilen kapasite tabanlı bir tekliftir. Uygulama geliştirme yaşam döngünüzü göz önünde bulundurduğunuzda Power BI Premium esnek ve tahmin edilebilir maliyetler, geliştiriciler için geliştirilmiş içerik yönetimi ve ekli senaryolar için tüm Power BI özelliklerini kullanma gibi yeni avantajlar sunmaktadır.

**Power BI Embedded üzerinde kurulmuş olan uygulamamı geçirmem gerekiyor mu?**  
Power BI Embedded, var olan uygulamalar için aşağıdaki takvime göre kullanılmaya devam edecektir:

| Lisanslama sözleşmesi | Power BI Embedded kullanılabilirliği |
| --- | --- |
| Kuruluş Sözleşmesi |Var olan sözleşmenin süresi dolana kadar |
| Doğrudan ve CSP |Power BI Premium'un genel kullanıma sunulmasından itibaren bir yıl boyunca |

Evet, katıştırılmış analiz çözümünüzü Power BI Premium'a geçirmeyi düşünmeye başlayabilirsiniz. Daha fazla bilgi için bkz. [Power BI Embedded çalışma alanı koleksiyon içeriğini Power BI'a geçirme](developer/migrate-from-powerbi-embedded.md).

**Power BI Embedded üzerinde kurulmuş olan uygulamamı nasıl geçirebilirim?**  
Uygulama geçirme hakkında yardım almak için [geçiş belgelerine](developer/migrate-from-powerbi-embedded.md) bakın.

**Microsoft, Power BI Embedded Ücretsiz taahhüdünü sonlandırıyor mu?**  
Önceki modelde geliştirme ve test için sınırlı sayıda oturum sunmuştuk. Yeni senaryoda kullanıcılar, kendilerine sunulmuş olan seçenekleri kullanarak üretime hazır olma amacıyla ücretsiz geliştirme ve test özelliklerinden faydalanabilecek. Müşteriler geliştirme ve test aşamasına başlangıç yapmak için 2 aylık Power BI Pro deneme sürümünü kullanabilecek. Power BI Desktop, veri keşfetme ve rapor yazma aracı ücretsiz olarak sunulmaya devam edecek.

**Power BI Embedded hâlâ bir Azure hizmeti mi? Power BI Embedded'ı satın almak, hazırlamak ve yönetmek için nereyi kullanmam gerekir?**  
Power BI Embedded, Power BI hizmetiyle birleştiriliyor ve bu nedenle satın alma, hazırlama ve yönetim adımları bu hizmetle birlikte gerçekleştirilecek. Daha fazla bilgi için bkz. [Power BI ile ekleme](developer/embedding.md).

## <a name="power-bi-desktop"></a>Power BI Desktop
**Power BI Desktop'ta yapılan değişiklikler neler?**  
Power BI Desktop sürümünde herhangi bir değişiklik yapılmayacaktır.

## <a name="power-bi-report-server"></a>Power BI Rapor Sunucusu
**Power BI Rapor Sunucusu neden ayrı bir ürün olarak satılmak yerine Power BI Premium'a ekleniyor?**  
Power BI Premium, Power BI Rapor Sunucusu ile şirket içi BI varlıklarının bakımını yapma olanağı sunmaktadır. Power BI Rapor Sunucusu, kuruluşun güvenlik duvarının içinde etkileşimli Power BI raporlarının ve sayfalandırılmış raporların dağıtılmasını ve paylaşılmasını sağlayan bir şirket içi sunucudur. Power BI Premium ile bir kuruluşun bulutta kullanıma aldığı sayıda sanal çekirdek, kapasiteyi ayırmaya gerek kalmadan Power BI Rapor Sunucusu üzerinden şirket içi ortama dağıtılabilir. Kuruluşlar Power BI'ı bulutta tutmayı veya Power BI Rapor Sunucusu ile raporları şirket içi ortamda saklamayı ve dilediğinde buluta taşımayı tercih edebilir.

Daha fazla bilgi için bkz. [Power BI Rapor Sunucusu ile çalışmaya başlama](report-server/get-started.md).

**Müşteriler Power BI Rapor Sunucusu'na nasıl erişebilir?**  
Power BI Rapor Sunucusu'na Power BI Premium üzerinden veya SA özellikli SQL Server EE müşterileri için bir ayrıcalık olarak ulaşılabilir. Daha fazla bilgi için Microsoft temsilcinizle de iletişime geçin.

**Power BI Rapor Sunucusu neden SQL Server Standard veya Enterprise Edition müşterilerine sunulmuyor?**  
Power BI Rapor Sunucusu, EE + SA lisanslarına sahip SQL Server müşterileri tarafından Power BI Premium aracılığıyla satın alınabilir. Power BI bir SaaS hizmetidir ve Power BI Rapor Sunucusu aynı abonelik tabanlı teslim modelini kullanır.

## <a name="next-steps"></a>Sonraki adımlar
[Power BI Premium nedir?](service-premium.md)  
[Power BI Premium sürüm notları](service-premium-release-notes.md)  
[Microsoft Power BI Premium teknik incelemesi](https://aka.ms/pbipremiumwhitepaper)  
[Planning a Power BI Enterprise Deployment (Power BI Kuruluş Dağıtımı Planlama) teknik incelemesi](https://aka.ms/pbienterprisedeploy)  
[Uzatılmış Pro Deneme Sürümünü etkinleştirme](service-extended-pro-trial.md)  

Başka bir sorunuz mu var? [Power BI Topluluğu'na sorun](https://community.powerbi.com/)

