---
title: Power BI'da sık sorulan sorular
description: Power BI hizmeti, Power BI Desktop ve Power BI mobil uygulamaları hakkında sık sorulan sorular ve cevaplar listesini inceleyin.
services: powerbi
documentationcenter: ''
author: maggiesMSFT
manager: kfile
backup: ''
editor: ''
tags: ''
qualityfocus: complete
qualitydate: 04/04/2016
ms.service: powerbi
ms.devlang: NA
ms.topic: get-started-article
ms.tgt_pltfrm: NA
ms.workload: powerbi
ms.date: 02/06/2018
ms.author: maggies
LocalizationGroup: Get started
ms.openlocfilehash: 7f1c42d46568723706bcdd349790c963f204a33c
ms.sourcegitcommit: 1fe3ababba34c4e7aea08adb347ec5430e0b38e4
ms.translationtype: HT
ms.contentlocale: tr-TR
ms.lasthandoff: 03/22/2018
---
# <a name="frequently-asked-questions-about-power-bi"></a>Power BI hakkında sık sorulan sorular
* Başka sorularınız varsa [Power BI Topluluğu'na sorun](http://community.powerbi.com/).
* Sorununuz hâlâ çözülmedi mi? Lütfen [Power BI destek sayfasını](https://powerbi.microsoft.com/support/) ziyaret edin.

## <a name="what-is-microsoft-power-bi"></a>Microsoft Power BI nedir?
[Power BI](https://powerbi.microsoft.com/), herkesin verileri daha yüksek hız, verimlilik ve kavrayış ile görselleştirebilmesini ve çözümleyebimesini sağlayan bulut tabanlı bir iş analizi hizmetidir. Verileri anlamlandıran kullanımı kolay panolar, etkileşimli raporlar ve ilgi çekici görselleştirmeler sayesinde kullanıcıların çok çeşitli veriler ile bağlantı kurmasını sağlar.

## <a name="whats-the-difference-between-power-bi-and-power-bi-pro"></a>Power BI ile Power BI Pro arasındaki fark nedir?
Power BI, yepyeni bir yöntemle verileri araştırmaya başlamanıza yardımcı olmak üzere her türlü özelliği içerir. Power BI Pro ise Power BI'daki muhteşem özelliklere ek olarak daha fazla depolama kapasitesi, bir günden daha kısa aralıklarla veri yenilemeyi zamanlama, tam etkileşimli canlı veri kaynakları, gruplar ve çok daha fazlasını sağlar. [Power BI Pro ve ücretsiz Power BI arasındaki farklar](https://powerbi.microsoft.com/pricing) hakkında daha fazla bilgi edinin.

## <a name="how-much-does-power-bi-cost"></a>Power BI'ın maliyeti nedir?
Power BI Desktop ücretsizdir. Power BI Pro'nun 60 günlük ücretsiz deneme sürümü vardır. [Power BI fiyatlandırma](https://powerbi.microsoft.com/pricing) bölümünde fiyatlar hakkında bilgi edinin.

## <a name="what-if-i-have-questions-about-power-bi-premium"></a>Power BI Premium hakkında sorularım olduğunda ne yapmalıyım?
Power BI Premium hakkındaki sorularınız için bkz. [Power BI Premium hakkında SSS](service-premium-faq.md).

## <a name="are-users-who-signed-up-after-may-3-2017-eligible-for-the-extended-pro-trial"></a>3 Mayıs 2017 tarihinden sonra kaydolan kullanıcılar Uzatılmış Pro Deneme Sürümünü kullanabilir mi?
3 Mayıs 2017 tarihinde veya sonrasında Power BI'a (ücretsiz) kaydolan kullanıcılar Uzatılmış Pro Deneme Sürümünden faydalanamaz. Ancak, standart 60 günlük Pro deneme sürümünü kullanabilirler.

## <a name="how-do-i-find-out-who-in-my-organization-is-eligible-for-the-extended-pro-trial"></a>Kuruluşumda kimlerin Uzatılmış Pro Deneme Sürümünü kullanmaya uygun olduğunu nasıl öğrenebilirim?
Bunu herhangi bir şekilde doğrudan öğrenemeseniz de kuruluşunuzdaki etkin kullanıcıları görüntülemek için Power BI için Azure Active Directory Integrated Applications raporunu inceleyebilirsiniz. Uygunluk döneminde olan ve ücretsiz lisansı olan aktif kullanıcılara açılır bildirim gönderilecektir. Daha fazla bilgi için bkz. [Oturum açmış Power BI kullanıcılarını bulma](service-admin-access-usage.md).

> [!NOTE]
> Azure AD raporu bir kullanıcının Power BI'da Ücretsiz Pro kullanıcı olup olmadığını göstermez. Yalnızca hangi kullanıcıların ne zaman Power BI'da oturum açtığını belirtir. Bir kullanıcının bu raporda yer alması, Uzatılmış Pro Deneme Sürümü için uygun olduğu anlamına gelmez.
> 
> 

## <a name="what-is-power-bi-desktop"></a>Power BI Desktop nedir?
[Power BI Desktop](https://powerbi.microsoft.com/designer) kendi bilgisayarınıza yükleyebileceğiniz ücretsiz bir masaüstü uygulamasıdır. Power BI Desktop yüksek düzeyde etkileşimli görselleştirmeler ile gelişmiş veri keşfi, şekillendirme, modelleme ve rapor oluşturma olanağı sağlayarak Power BI ile uyumlu şekilde çalışır. Çalışmanızı bir dosyaya kaydedebilir ve verilerinizi ve raporlarınızı Power BI sitenizde yayımlayarak diğer kişilerle paylaşabilirsiniz.

## <a name="what-do-i-need-to-use-power-bi"></a>Power BI kullanmak için neler gerekir?
Yalnızca bir Web tarayıcısı ve iş e-posta adresi.

>[!NOTE]
>Sonu .gov ve .mil olan iş e-posta adresleri şu anda desteklenmiyor.

## <a name="why-do-i-have-to-sign-up-with-my-work-email"></a>Neden iş e-posta adresimle kaydolmam gerekiyor?
Power BI, tüketici e-posta hizmetleri veya telekomünikasyon sağlayıcıları tarafından sağlanan e-posta adreslerini desteklemez. [Power BI self servis kayıt işlemi](service-self-service-signup-for-power-bi.md) hakkında daha fazla bilgi edinin.

## <a name="which-work-email-addresses-are-supported"></a>Hangi iş e-posta adresleri desteklenir?
Sonu **.edu** ve **.org** olan iş e-posta adresleri desteklenir.

Sonu **.gov** ve **.mil** olanlar şu anda desteklenmiyor.

## <a name="is-government-academic-and-non-profit-pricing-available-for-power-bi"></a>Power BI'da kamu, akademik ve kâr amacı gütmeyen fiyatlandırma seçenekleri var mı?
Evet, doğrudan Microsoft'tan satın alınması durumunda kâr amacı gütmeyen fiyatlandırma kullanılabilir. [Microsoft Product Donation](https://www.microsoft.com/about/philanthropies/product-donations/products/powerbi/) (Microsoft Bağış Programı) sitesinden daha fazla bilgi edinebilir ve kaydolabilirsiniz. Kamu fiyatları ve akademik fiyatlar MOSP/Doğrudan, EA ve Açık lisans programları ile sunulur. Kamu fiyatları dağıtımda da kullanılabilir. Power BI henüz ABD Kamu Topluluk Bulutu (GCC) için kullanılamamaktadır.

## <a name="is-power-bi-available-on-premises"></a>Power BI şirket içi kullanılabilir mi?
Power BI hizmeti [https://powerbi.com](https://powerbi.com) özel, dahili bir bulut hizmeti olarak kullanılamaz. Ancak, şirket içi verileri görüntülemek ve bu veriler ile çalışmak üzere diğer üç seçenekten yararlanabilirsiniz. 

### <a name="on-premises-data-gateway"></a>Şirket içi veri ağ geçidi
Power BI ve Power BI Desktop ile şirket içi veri kaynaklarınıza güvenli bir şekilde bağlanabilirsiniz. [Şirket içi veri ağ geçidi](service-gateway-onprem.md) ile şirket içi SQL Server Analysis Services sunucunuza ve diğer veri kaynaklarına canlı bağlantı kurabilirsiniz. Aynı zamanda merkezi bir ağ geçidi ile yenileme zamanlayabilirsiniz. Bir ağ geçidi kullanılamıyorsa [Power BI Gateway - Personal](personal-gateway.md) kullanarak verilerinizi şirket içi veri kaynaklarından yenileyebilirsiniz.

### <a name="power-bi-report-server"></a>Power BI Rapor Sunucusu
Power BI Rapor Sunucusu, raporları oluşturmak, yayımlamak, yönetmek ve ardından farklı şekillerde (bir Web tarayıcısında, mobil cihazlarında ya da posta kutularında e-posta olarak) farklı kullanıcılara iletmek üzere şirketinizde kullandığınız bir çözümdür. [Power BI Rapor Sunucusu](report-server/get-started.md) hakkında daha fazla bilgi edinin.

### <a name="power-bi-mobile-apps"></a>Power BI mobil uygulamaları
Ayrıca, [Power BI mobil uygulamaları ile şirket içi Power BI raporlarını, Reporting Services mobil raporlarını ve KPI'leri görüntüleyebilirsiniz](mobile-app-ssrs-kpis-mobile-on-premises-reports.md).

## <a name="does-power-bi-support-mobile-devices"></a>Power BI mobil cihazları destekliyor mu?
Evet. Power BI Android telefonlar ve tabletler, iOS cihazları ve Windows 10 cihazları için yerel uygulamalar içerir. İlgili mağazadan [Power BI mobil uygulamalarından](https://powerbi.microsoft.com/mobile) birini indirin:  

* [Apple App Store](http://go.microsoft.com/fwlink/?LinkId=526218)
* [Google Play](http://go.microsoft.com/fwlink/?LinkID=544867&clcid=0x409)
* [Microsoft Store](http://go.microsoft.com/fwlink/?LinkId=526478)

## <a name="what-data-sources-can-i-connect-to"></a>Hangi veri kaynaklarına bağlanabilirim?
Power BI için çok çeşitli veri kaynakları bulunur ve bunlar aşağıdaki şekilde gruplandırılabilir:

* [Excel ve Power BI Desktop dosyalarından](service-get-data-from-files.md) alınan veriler.
* Salesforce gibi hizmetler için hazır panolar, raporlar ve veri kümeleri ile [hizmetler için içerik paketleri](service-connect-to-services.md). Power BI veri bağlantısı kurmanın yanında bu hizmetlerin her biri için önceden oluşturulmuş panolar ve raporlar sağlar.
* [Azure SQL Veritabanı](service-azure-sql-database-with-direct-connect.md) ve SQL Server [Analysis Services](sql-server-analysis-services-tabular-data.md) tablolu verileri gibi veritabanlarına ve diğer veri kümelerine bağlayıcılar.

Power BI'da [veri alma](service-get-data.md) hakkında daha fazla bilgi edinin.

## <a name="what-are-content-packs"></a>İçerik paketleri nedir?
[Hizmetler için içerik paketleri](service-connect-to-services.md) Power BI deneyiminin bir parçası olarak popüler hizmetler için önceden oluşturulmuş çözümlerdir. Desteklenen bir hizmete abone olanlar hızlı bir şekilde Power BI'dan hesaplarına bağlanabilir ve kendileri için önceden oluşturulmuş canlı panolar ve etkileşimli raporlar ile verilerini görüntüleyebilir.  Salesforce.com, Marketo ve Adobe Analytics gibi popüler hizmetler için içerik paketleri yayımladık. [İçerik paketleri ile hizmetlere bağlanma](service-connect-to-services.md) hakkında daha fazla bilgi edinin.

[Kurumsal içerik paketleri](service-organizational-content-pack-introduction.md) kullanıcılara, İş Zekası profesyonellerine ve sistem tümleştiricilerine kuruluşlarında amaca yönelik panolar, raporlar ve veri kümeleri paylaşmak üzere kendi içerik paketlerini oluşturma araçları sağlar.

## <a name="what-do-i-need-to-install-in-order-to-use-power-bi"></a>Power BI kullanmak için ne yüklemem gerekir?
Power BI hizmetini ücretsiz kullanmak için yalnızca bir Web tarayıcısı ve e-posta gereklidir.

Power BI Desktop'ta verileri araştırmak ve rapor oluşturmak için [Power BI Desktop](http://powerbi.microsoft.com/designer) hizmetini ücretsiz olarak indirin.

Power BI mobil uygulamalarını ilgili mağazalardan da ücretsiz indirebilirsiniz:

* [App Store](http://go.microsoft.com/fwlink/?LinkId=526218)
* [Google Play](http://go.microsoft.com/fwlink/?LinkID=544867&clcid=0x409)
* [Microsoft Store](http://go.microsoft.com/fwlink/?LinkId=526478)

## <a name="am-i-limited-to-one-copy-of-power-bi-desktop-for-my-entire-company"></a>Tüm şirketim için tek bir Power BI Desktop kopyası mı kullanabilirim?
Power BI Desktop Yazılım Lisans Koşulları "Kurumunuzda yazılımın tek kopyasını yükleyip kullanabilirsiniz" ifadesini içermektedir. Bu, tüm şirket için tek bir Power BI Desktop kullanabileceğiniz anlamına gelmez. Şirketteki her bağımsız kullanıcı, kendisi için bir kopya yükleyip kullanabilir.

## <a name="where-do-i-get-started-with-power-bi"></a>Power BI ile çalışmaya nereden başlayabilirim?
Başlangıç konusunda yardım almak için aşağıdaki kaynakları kullanabilirsiniz:

* [Power BI Blogu](http://blogs.msdn.com/b/powerbi/)
* [Web Seminerleri](webinars.md)
* [YouTube Kanalımızdaki](https://www.youtube.com/user/mspowerbi) başlangıç videoları
* [Power BI ile çalışmaya başlama](service-get-started.md) makalesi
* [Topluluğumuza katılın](https://community.powerbi.com/) ve soru sorun
* Daha fazla öneri için bkz. [Yardım almaya yönelik 10 ipucu](service-tips-for-finding-help.md)

## <a name="what-browsers-does-power-bi-support"></a>Power BI hangi tarayıcıları destekliyor?
[Power BI için desteklenen tarayıcılar](service-browser-support.md) tam listesi sunulmaktadır.

## <a name="what-regions-and-languages-does-power-bi-support"></a>Power BI hangi bölgeleri ve dilleri destekliyor?
[Power BI tarafından desteklenen bölgeler ve diller](supported-languages-countries-regions.md) tam listesi sunulmaktadır.

## <a name="how-can-i-buy-power-bi-pro-in-my-country"></a>Ülkemde Power BI Pro'yu nasıl satın alabilirim?
Power BI Pro lisanslarını doğrudan satın alabilir veya [www.powerbi.com](http://www.powerbi.com) adresinden bir temsilci ile görüşebilirsiniz.

Ayrıca Power BI uygulamanızla ilgili yardımcı olması için bir [Microsoft İş Ortağı](https://partner.microsoft.com/) bulabilirsiniz.

## <a name="what-happens-if-my-power-bi-pro-license-expires"></a>Power BI Pro lisansımın süresi dolarsa ne olur?
Power BI Pro lisansının süresi dolduktan sonra 30 günlük yetkisiz kullanım süresi vardır.

Power BI Pro, Office 365 ile aynı abonelik yaşam döngüsüne sahiptir. Daha fazla bilgi için bkz. [Office 365 işletme aboneliğim sona erdiğinde verilerime ve erişim seçeneklerime ne olur?](https://support.office.com/article/What-happens-to-my-data-and-access-when-my-Office-365-for-business-subscription-ends-4436582f-211a-45ec-b72e-33647f97d8a3)

## <a name="does-power-bi-meet-national-regional-and-industry-specific-compliance-requirements"></a>Power BI ulusal, bölgesel ve sektöre özel uyumluluk gereksinimlerini karşılıyor mu?
[Microsoft Güven Merkezi](http://go.microsoft.com/fwlink/?LinkId=785324)'nde Power BI uyumluluğu hakkında daha fazla bilgi edinin.

## <a name="where-can-i-learn-more-about-security"></a>Güvenlik hakkında nereden daha fazla bilgi edinebilirim?
Bu [Power BI Güvenliği](http://go.microsoft.com/fwlink/?LinkId=829185) teknik incelemesinden ve [Power BI güvenliği destek makalesinden](service-admin-power-bi-security.md) Power BI güvenliği, gizliliği ve uyumluluğu hakkında daha fazla bilgi edinebilirsiniz.

## <a name="what-has-happened-to-the-power-bi-for-office-365-experience"></a>Office 365 için Power BI'a ne oldu?
Office 365 için Power BI kullanım dışı bırakıldı.

## <a name="how-do-i-undo-in-power-bi"></a>Power BI'da yapılan işlemi nasıl geri alabilirim?
Diğer birçok Microsoft hizmeti ve yazılımı gibi Power BI da girdiğiniz son komutu geri almanız için kolay bir yol sunar. 

* Son işleminizi veya son birkaç işleminizi **geri almak** için CTRL+Z tuşuna basın.

## <a name="next-steps"></a>Sonraki adımlar
* Başka bir sorunuz mu var? [Power BI Topluluğu'na sorun](http://community.powerbi.com/)
* Sorununuz hâlâ çözülmedi mi? Lütfen [Power BI destek sayfasını](https://powerbi.microsoft.com/support/) ziyaret edin

