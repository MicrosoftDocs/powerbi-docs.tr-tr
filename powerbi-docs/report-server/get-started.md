---
title: "Power BI Rapor Sunucusu ile çalışmaya başlama"
description: "Power BI Rapor Sunucusu'nu nasıl yükleyeceğinizi öğrenin. "
services: powerbi
documentationcenter: 
author: markingmyname
manager: kfile
backup: 
editor: 
tags: 
qualityfocus: no
qualitydate: 
ms.service: powerbi
ms.devlang: NA
ms.topic: article
ms.tgt_pltfrm: NA
ms.workload: powerbi
ms.date: 3/5/2018
ms.author: maghan
ms.openlocfilehash: 88aa347a5e6feae969cf9b32e0e2177114efc757
ms.sourcegitcommit: ee5d044db99e253c27816e0ea6bdeb9e39a2cf41
ms.translationtype: HT
ms.contentlocale: tr-TR
ms.lasthandoff: 03/08/2018
---
# <a name="get-started-with-power-bi-report-server"></a>Power BI Rapor Sunucusu ile çalışmaya başlama
Power BI Rapor Sunucusu'nun sunduğu, kullanıma hazır çok sayıda araç ve hizmeti kullanarak Power BI raporları, mobil raporlar ve sayfalandırılmış raporlar oluşturun, bunları dağıtın ve yönetin.

## <a name="create-deploy-and-manage-reports"></a>Rapor oluşturma, dağıtma ve yönetme
Power BI Rapor Sunucusu, müşterilerin rapor oluşturmak, yayımlamak, yönetmek ve ardından çeşitli yollarla (bir web tarayıcısında veya mobil cihazlarında görüntülemelerini sağlamak veya gelen kutularına e-posta göndermek) doğru kullanıcılara sunmak üzere kendi şirketlerinde dağıttığı bir çözümdür.

Power BI Rapor Sunucusu bir ürün paketi sunar:

* Güncel bir tarayıcıda görüntüleyebileceğiniz modern bir web portalı. Web portalında raporlar ile KPI'leri düzenleyebilir ve görüntüleyebilirsiniz. Ayrıca, portalda Excel çalışma kitaplarını da depolayabilirsiniz.
* Kendi ortamınızda web portalından görüntüleyebileceğiniz, Power BI Desktop ile oluşturulan Power BI raporları.
* Rapor oluşturma araçlarıyla modern görünümlü raporlar oluşturabilmenize yönelik sayfalandırılmış raporlar.
* Farklı cihazlara ve cihazları nasıl tuttuğunuza göre uyum sağlayan farklı yöntemlere uyum sağlayan esnek bir düzene sahip mobil raporlar.

Her biri hakkında daha fazla bilgi edinmek için okumaya devam edin.

### <a name="whats-new-in-power-bi-report-server"></a>Power BI Rapor Sunucusu'ndaki yenilikler
Bu kaynaklar, güncel Power BI Rapor Sunucusu'ndaki yeni özelliklerden sürekli olarak haberdar olmanızı sağlar.

* [Power BI Rapor Sunucusu'ndaki Yenilikler](whats-new.md)
* [Microsoft Power BI Blog (Microsoft Power BI Blogu)](https://powerbi.microsoft.com/blog/)
* [SQL Server Reporting Services Team Blog (SQL Server Reporting Services Ekip Blogu)](https://blogs.msdn.microsoft.com/sqlrsteamblog/)
* [Guy in a Cube YouTube kanalı](https://aka.ms/guyinacube)

## <a name="web-portal"></a>Web portalı
![](media/get-started/web-portal.png)

Power BI Rapor Sunucusu'nun son kullanıcıları için ön kapı, tüm güncel tarayıcılarda görüntüleyebileceğiniz modern bir web portalıdır. Yeni portalda tüm raporlarınıza ve KPI'lerinize erişebilirsiniz.

Web portalınıza kendi özel [markalamanızı](https://docs.microsoft.com/sql/reporting-services/branding-the-web-portal) uygulayabilirsiniz. Ayrıca doğrudan web portalında KPI'ler oluşturabilirsiniz. KPI'ler, raporu açmanıza gerek kalmadan önemli iş ölçümlerini tarayıcıda tek bakışta görmenizi sağlayabilir.

Web portalındaki içerik türe göre düzenlenir: Power BI raporları, mobil raporlar, sayfalandırılmış raporlar ve KPI'ler, Excel çalışma kitapları, paylaşılan veri kümeleri ve raporlarınız için yapı taşı olarak kullanılabilecek paylaşılan veri kaynakları. Söz konusu içerikler, alışılmış klasör hiyerarşisiyle güvenli bir şekilde depolanabilir ve yönetilebilir. Sık kullanılanlarınızı etiketleyebilir ve ilgili role sahipseniz içeriği yönetebilirsiniz.

Yeni web portalında rapor işleme zamanlaması oluşturabilir, isteğe bağlı olarak raporlara erişebilir ve yayımlanan raporlara abone olabilirsiniz.

[Web portalı](https://docs.microsoft.com/sql/reporting-services/web-portal-ssrs-native-mode) hakkında daha fazla bilgi edinin.

## <a name="power-bi-reports"></a>Power BI raporları
![](media/get-started/powerbi-reports.png)

Power BI raporları, bir veri kümesinden edinilen farklı bulguları ve öngörüleri temsil eden görselleştirmeler yardımıyla bu veri kümesine ilişkin çok yönlü bir yaklaşım sunar.  Bir raporda tek bir görselleştirme olabilir veya rapor görselleştirmelerle dolu sayfalardan oluşabilir. İş rolünüze bağlı olarak, rapor oluşturan ve/veya kullanan biri olabilirsiniz.

Raporlar tek bir veri kümesini temel alır. Bir raporda bulunan her görselleştirme önemli bir bilgi parçasını temsil eder. Ayrıca görselleştirmeler statik olmadığından, öngörüler keşfetmek ve sorularınıza yanıt aramak üzere verilerinizi ayrıntılı olarak incelemek için veri ekleyebilir veya kaldırabilir, görselleştirme türlerini değiştirebilir, filtreler ve dilimleyiciler ekleyebilirsiniz. Tıpkı panolar gibi (ancak panodan daha yüksek oranda), raporlar da büyük ölçüde etkileşimli ve özelleştirilebilirdir. Ayrıca temel alınan veriler değiştikçe görselleştirmeler de güncelleştirilir.

## <a name="paginated-reports"></a>Sayfalandırılmış raporlar
![](media/get-started/paginated-reports.png)

Sayfalandırılmış raporlar, tablolardaki satır sayısının ve rapordaki sayfa sayısının sahip olduğunuz verilerin miktarıyla orantılı olarak arttığı, sayfalandırılmış belge stilinde raporlardır. PDF ve Word dosyaları gibi, yazdırma işlemi için en iyi duruma getirilmiş sabit düzenli, kusursuz kalitede belgeler oluşturmak için idealdir.

[SQL Server Veri Araçları'nda (SSDT)](https://docs.microsoft.com/sql/reporting-services/tools/reporting-services-in-sql-server-data-tools-ssdt) [Rapor Oluşturucusu](https://docs.microsoft.com/sql/reporting-services/report-builder/report-builder-in-sql-server-2016)'nu veya Rapor Tasarımcısı'nı kullanarak modern görünümlü raporlar oluşturabilirsiniz.

## <a name="report-server-programming-features"></a>Rapor Sunucusu programlama özellikleri
Özel uygulamalardaki veri ve rapor işleme süreçlerini tümleştirmeye veya genişletmeye yönelik API'lerle raporlama işlevlerinizi genişletmek ve özelleştirmek için Power BI Rapor Sunucusu programlama özelliklerinden yararlanın.

Diğer [Rapor Sunucusu geliştirici belgeleri](https://docs.microsoft.com/sql/reporting-services/reporting-services-developer-documentation).

## <a name="next-steps"></a>Sonraki adımlar
[Kullanıcı el kitabı](user-handbook-overview.md)  
[Yönetici el kitabı](admin-handbook-overview.md)  
[Hızlı Başlangıç: Power BI Rapor Sunucusu'nu yükleme](quickstart-install-report-server.md)  
[Install Report Builder (Rapor Oluşturucusu'nu yükleme)](https://docs.microsoft.com/sql/reporting-services/install-windows/install-report-builder)  
[Download SQL Server Data Tools (SSDT) (SQL Server Veri Araçlarını (SSDT) indirme)](http://go.microsoft.com/fwlink/?LinkID=616714)

Başka bir sorunuz mu var? [Power BI Topluluğu'na sorun](https://community.powerbi.com/)


