---
title: "Power BI Rapor Sunucusu'na yönelik kullanıcı el kitabına genel bakış"
description: "Power BI, mobil ve sayfalandırılmış raporlarınızı depolayabileceğiniz ve yönetebileceğiniz şirket içi konum olan Power BI Rapor Sunucusu'na yönelik kullanıcı el kitabına hoş geldiniz."
services: powerbi
documentationcenter: 
author: maggiesMSFT
manager: kfile
backup: 
editor: 
tags: 
qualityfocus: no
qualitydate: 
ms.service: powerbi
ms.devlang: NA
ms.topic: article
ms.tgt_pltfrm: NA
ms.workload: powerbi
ms.date: 11/01/2017
ms.author: maggies
ms.openlocfilehash: 9b9fc6e9d93fb5e38eb8d0fb5606e4cef1d78940
ms.sourcegitcommit: 99cc3b9cb615c2957dde6ca908a51238f129cebb
ms.translationtype: HT
ms.contentlocale: tr-TR
ms.lasthandoff: 11/13/2017
---
# <a name="user-handbook-overview-for-power-bi-report-server"></a>Power BI Rapor Sunucusu'na yönelik kullanıcı el kitabına genel bakış
Power BI, mobil ve sayfalandırılmış raporlarınızı depolayabileceğiniz ve yönetebileceğiniz şirket içi konum olan Power BI Rapor Sunucusu'na yönelik kullanıcı el kitabına hoş geldiniz.

![](media/user-handbook-overview/web-portal.png)

Power BI Rapor Sunucusu, verilerinizi hayata geçirmek için birlikte çalışan bir dizi ürün ve deneyimden oluşur:

* Modern tarayıcılarda görüntüleyebileceğiniz bir [web portalı](#web-portal). Web portalında raporlar ve KPI'ler klasörler halinde düzenlenip görüntülenir ve bunları sık kullanılan olarak işaretleyebilirsiniz. Burada Excel çalışma kitaplarını da depolayabilirsiniz.
* Web portalında veya Power BI mobil uygulamalarında görüntülediğiniz, Power BI Desktop ile oluşturulan [Power BI raporları](#power-bi-reports).
* Yazdırma için iyileştirilmiş modern görünümlü ve sabit düzenli belgelerle bunları oluşturmaya yönelik araçların birleşimi olan [sayfalandırılmış raporlar](#paginated-reports).

Her biri hakkında daha fazla bilgi edinmek için okumaya devam edin.

## <a name="web-portal"></a>Web portalı
![](media/user-handbook-overview/web-portal.png)

Power BI Rapor Sunucusu'nun ön kapısı, tüm güncel tarayıcılarda görüntüleyebileceğiniz modern bir web portalıdır. Yeni portalda tüm raporlarınıza ve KPI'lerinize erişebilirsiniz.

Web portalı, kuruluşunuzun özel marka öğelerini barındırabilir ve KPI'leri doğrudan web portalında görüntüleyebilir. KPI'ler, raporu açmanıza gerek kalmadan önemli iş ölçümlerini tarayıcıda tek bakışta görmenizi sağlayabilir.

Web portalındaki içerik klasörler halinde gösterilir ve her klasörün içeriği türe göre düzenlenir: Power BI raporları, mobil raporlar, sayfalandırılmış raporlar, KPI'ler ve Excel çalışma kitapları. Sık kullandığınız raporları ve KPI'leri etiketleyebilirsiniz. Hızlı erişim için bunlar, Sık Kullanılanlar klasöründe toplanır.

## <a name="power-bi-reports"></a>Power BI raporları
![](media/user-handbook-overview/powerbi-reports.png)

Power BI raporları, bir veri kümesinden edinilen farklı bulguları ve öngörüleri temsil eden görselleştirmeler yardımıyla bu veri kümesine ilişkin çok yönlü bir yaklaşım sunar. Bir raporda tek bir görselleştirme olabilir veya rapor, görselleştirmelerle dolu sayfalardan oluşabilir. Rolünüze bağlı olarak, raporları oluşturan ve/veya raporları yalnızca görüntüleyen ve raporlarla etkileşim kuran biri olabilirsiniz.

Raporlar tek bir veri kümesini temel alır. Bir raporda bulunan her görselleştirme önemli bir bilgi parçasını temsil eder. Görselleştirmeler statik değildir: Tıpkı panolar gibi (ancak panodan daha yüksek oranda), raporlar da etkileşimli ve özelleştirilebilir özelliktedir. Ayrıca temel alınan veriler değiştikçe görselleştirmeler de güncelleştirilir.

* Bir rapor oluşturucusuysanız veri ekleyip kaldırabilir, görselleştirmeler ekleyip bunları yeniden düzenleyebilir veya görselleştirme türlerini değiştirebilirsiniz.
* Bir rapor görüntüleyicisiyseniz öngörüler keşfetmek ve cevaplar aramak için verilerin ayrıntılarına indikçe sıralama yapabilir, filtre ve dilimleyiciler uygulayabilirsiniz.

Power BI raporlarını Power BI Desktop'ın özel bir sürümüyle oluşturabilirsiniz. [Microsoft Power BI Desktop](https://go.microsoft.com/fwlink/?linkid=837581)'ı (Power BI Rapor Sunucusu için en iyi duruma getirilmiş - Ekim 2017 GA) indirin.

## <a name="paginated-reports"></a>Sayfalandırılmış raporlar
![](media/user-handbook-overview/paginated-reports.png)

Sayfalandırılmış raporlar, tablolardaki satır sayısının ve rapordaki sayfa sayısının sahip olduğunuz verilerin miktarıyla orantılı olarak arttığı, belge stilinde raporlardır. PDF ve Word dosyaları gibi, yazdırma işlemi için mükemmel sabit düzenli, kusursuz kalitede belgelerdir.

Bu sayfalandırılmış raporları, [SQL Server Veri Araçları'nda (SSDT)](https://docs.microsoft.com/sql/reporting-services/tools/reporting-services-in-sql-server-data-tools-ssdt) [Rapor Oluşturucusu](https://docs.microsoft.com/sql/reporting-services/report-builder/report-builder-in-sql-server-2016)'nu veya Rapor Tasarımcısı'nı kullanarak oluşturabilirsiniz.

## <a name="next-steps"></a>Sonraki adımlar
[Install Power BI Desktop optimized for Power BI Report Server (Power BI Rapor Sunucusu için en iyi duruma getirilmiş Power BI Desktop uygulamasını yükleme)](install-powerbi-desktop.md)  
[Hızlı Başlangıç: Sayfalandırılmış raporlar](quickstart-create-paginated-report.md)  
[Hızlı Başlangıç: Power BI raporları](quickstart-create-powerbi-report.md)

Başka bir sorunuz mu var? [Power BI Topluluğu'na sorun](https://community.powerbi.com/)

