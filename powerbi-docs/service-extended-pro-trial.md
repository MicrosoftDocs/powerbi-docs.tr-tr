---
title: Uzatılmış Pro Deneme Sürümünü etkinleştirme
description: 1 Haziran 2017 tarihinden itibaren uygun olan tüm kullanıcılar Power BI hizmeti için Uzatılmış Pro Deneme Sürümünü kullanmaya başlayabilecek.
author: mgblythe
manager: kfile
ms.reviewer: ''
ms.service: powerbi
ms.component: powerbi-service
ms.topic: conceptual
ms.date: 12/03/2018
ms.author: mblythe
LocalizationGroup: Get started
ms.openlocfilehash: 2616db7825fd45254df4ac1fbcced1b2f58c8351
ms.sourcegitcommit: b03912343a5a214c6bb972aaa6aa051c2a5f4332
ms.translationtype: HT
ms.contentlocale: tr-TR
ms.lasthandoff: 12/05/2018
ms.locfileid: "52900601"
---
# <a name="extended-pro-trial-activation"></a>Uzatılmış Pro Deneme Sürümünü etkinleştirme

> [!IMPORTANT]
> Uzatılmış Pro Deneme Sürümü artık kullanılamıyor. Ücretsiz denemeye kaydolmak için (uygunsa), bkz. [Power BI'a bireysel olarak kaydolma](service-self-service-signup-for-power-bi.md). Power BI Pro'yu satın almak için bkz. [Power BI Pro lisanslarını satın alma ve atama](service-admin-purchasing-power-bi-pro.md).

[3 Mayıs 2017 Power BI Premium duyurusunun](https://powerbi.microsoft.com/blog/microsoft-accelerates-modern-bi-adoption-with-power-bi-premium/) bir parçası olarak Microsoft, Power BI hizmetinde yapılan ve 1 Haziran 2017'den itibaren geçerli olarak hizmet değişikliklerini paylaştı. Bu değişiklikler; erişimin tüm veri kaynaklarına genişletilmesi, daha yüksek çalışma alanı depolama sınırları ve daha yüksek yenileme ile akış oranlarını getirerek bu özellikleri Power BI Pro'ya eşdeğer hale getirdi.

Duyuruda aynı zamanda eşler arası pano paylaşma, grup çalışma alanları (yeni adıyla uygulama çalışma alanları), PowerPoint'e aktarma ve Power BI uygulamalarıyla Excel'de çözümleme yapma gibi paylaşım ve işbirliği özelliklerinin yalnızca Power BI Pro kullanıcıları tarafından kullanılabileceği de paylaşıldı. CSV/Excel ve PowerPoint'e aktarma özelliği 3 Mayıs'taki iletişimde Power BI Pro'yla sınırlandırılmış bir özellik olarak belirlenmişti. Öte yandan, geniş bir kullanıcı topluluğundan aldığınız geri bildirimlerden sonra strateji geliştirildi ve özelliği ücretsiz hizmeti kullanan kullanıcılara da sağladık.

1 Haziran 2017'den başlayarak 2 Mayıs 2017 veya öncesinde hizmeti aktif olarak kullanan mevcut Ücretsiz hizmet kullanıcıları Power BI Pro sürümünün ücretsiz ve 12 aylık uzatılmış deneme sürümünü kullanma hakkına sahip oldu. Kullanıcıların Power BI Pro sürümünün tüm özelliklerini bir yıl kullanmalarını sağlayan bu teklif, topluluğa bir teşekkürün yanı sıra kullanıcılara tanınan değişikliklere ayak uydurma süresi olarak değerlendirilebilir.

1 Haziran 2017 tarihinde teklif için uygun olan kullanıcılar, hizmette oturum açtıklarında değişikliklerin yapıldığını bildiren ve Uzatılmış Power BI Pro deneme sürümü teklifine kaydolmalarını isteyen bir bildirimle karşılaştı. İlgili ürün içi bildirimler kullanıcının BT yöneticisinin kontrolünde değildi. Ayrıca BT yöneticisi kullanıcının yerine uzatılmış Power BI Pro deneme sürümüne kaydolamıyordu. Teklif için uygun olan tüm kullanıcıların bu işlemi gerçekleştirmek için gerekli eylemleri yerine getirmesi gerekiyordu.

Kullanıcılar teklife 12 aylık sürenin herhangi bir noktasına katılabiliyordu ancak Uzatılmış Pro deneme sürümü teklifi, kullanıcıların kabul ettikleri tarihten bağımsız olarak 31 Mayıs 2018 tarihinde sona erdi. Belirtilen tarihte kullanıcılar, Power BI Pro sürümünü satın alma seçeneğine veya Power BI Pro sürümünü satın almayı tercih etmemeleri halinde Power BI'ın paylaşım ve işbirliği özelliklerine sahip olmayan ücretsiz sürümüne geçme seçeneğine sahipti.

O sırada Power BI Pro'da hiçbir değişiklik yapılmamıştı. Power BI Pro kullanıcıları değişiklikten etkilenmedi ve 1 Haziran 2017 veya sonrasında hizmette oturum açtığında herhangi bir bildirim görmedi. Uzatılmış Power BI Pro deneme sürümü teklifini reddeden veya teklif için uygun olmayan kullanıcılar, Power BI uygulamasının paylaşım ve işbirliği özellikleri bulunmayan ücretsiz sürümünü kullanmaya devam etti. Bu kullanıcılar, Power BI [web sitesini](https://powerbi.microsoft.com/get-started/) ziyaret ederek diledikleri zaman standart 60 günlük Power BI Pro deneme sürümüne kaydolabiliyordu.

## <a name="eligibility-for-extended-pro-trial"></a>Uzatılmış Pro Deneme Sürümü için uygunluk durumu

Hesabınızın Uzatılmış Pro Deneme Sürümü teklifine uygun olabilmesi için aşağıdaki gereksinimleri karşılaması gerekiyordu.

* 3 Mayıs 2016 ve 2 Mayıs 2017 tarihleri arasında etkin olan Ücretsiz Power BI sürümü kullanıcıları Uzatılmış Pro Deneme Sürümü için uygundu.

* *60 günlük ürün içi Pro deneme sürümünü* kullanmış veya kullanmakta olan kullanıcılar da Uzatılmış Pro Deneme Sürümünden faydalanabiliyordu.

> [!NOTE]
> Office 365'te Power BI Pro veya Power BI Pro Deneme Sürümü aboneliği lisansı atanmış olan kullanıcılar bu teklife dahil değildi.

## <a name="frequently-asked-questions"></a>Sık sorulan sorular

**3 Mayıs 2017 tarihinden sonra kaydolan kullanıcılara ne olacak?**

3 Mayıs 2017 tarihinde veya sonrasında Ücretsiz Power BI sürümüne kaydolan kullanıcılar, Uzatılmış Pro Deneme Sürümünden faydalanamaz. Ancak standart 60 günlük Pro Deneme Sürümünü kullanabilirler.

**Kuruluşumda kimlerin Uzatılmış Pro Deneme Sürümünü kullanmaya uygun olduğunu nasıl öğrenebilirim?**

Bunu herhangi bir şekilde doğrudan öğrenemeseniz de kuruluşunuzda son 30 gündeki etkin kullanıcıları görüntülemek için Power BI için Azure Active Directory (Azure AD) Integrated Applications raporunu inceleyebilirsiniz. Bu bilgi, teklifi kullanabilecek kullanıcılar hakkında fikir verebilir. Daha fazla bilgi için bkz. [Oturum açmış Power BI kullanıcılarını bulma](service-admin-access-usage.md).

Uygunluk döneminde olan ve ücretsiz lisansa sahip etkin kullanıcılara açılır bildirim gönderilir.

> [!NOTE]
> Azure AD raporu bir kullanıcının Power BI'da Ücretsiz veya Pro lisansına sahip olma durumunu göstermez. Yalnızca hangi kullanıcıların ne zaman Power BI'da oturum açtığını bildirir. Bir kullanıcının bu raporda yer alması, Uzatılmış Pro Deneme Sürümü için uygun olduğu anlamına gelmez.

**Yöneticiler kullanıcıların Uzatılmış Pro Deneme Sürümünü etkinleştirmesini kısıtlayabilir mi?**

Hayır. Yöneticilerin, kullanıcıların Uzatılmış Pro Deneme Sürümünü veya hizmet içi 60 günlük Power BI Pro deneme sürümünü etkinleştirmesini kısıtlamasını sağlayacak bir yöntem yoktur.

## <a name="next-steps"></a>Sonraki adımlar

[Extended Pro Trial offer terms and conditions (Uzatılmış Pro Deneme Sürümü teklifi hüküm ve koşulları)](https://aka.ms/power-bi-trial)  
[Power BI Service agreement for individual users (Bireysel kullanıcılar için Power BI Hizmeti sözleşmesi)](https://powerbi.microsoft.com/terms-of-service/)  
[Power BI Premium announcement (Power BI Premium duyurusu)](https://aka.ms/pbipremium-announcement)  
[Oturum açmış Power BI kullanıcılarını bulma](service-admin-access-usage.md)

Başka bir sorunuz mu var? [Power BI Topluluğu'na sorun](https://community.powerbi.com/)