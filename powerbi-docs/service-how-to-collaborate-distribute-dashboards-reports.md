---
title: "Power BI’de nasıl işbirliği yapmalı ve paylaşımda bulunmalıyım?"
description: "Power BI'da panolar, raporlar, kutucuklar ve uygulamalar üzerinde farklı yollarla işbirliği yapabilir ve bunları paylaşabilirsiniz. Her biri farklı bir avantaj sunar."
services: powerbi
documentationcenter: 
author: maggiesMSFT
manager: kfile
backup: lukaszp
editor: 
tags: 
qualityfocus: monitoring
qualitydate: 02/28/2017
ms.service: powerbi
ms.devlang: NA
ms.topic: article
ms.tgt_pltfrm: NA
ms.workload: powerbi
ms.date: 02/09/2018
ms.author: maggies
LocalizationGroup: Share your work
ms.openlocfilehash: adcba818f60a66ecc4be5827e1ce7688618d0c72
ms.sourcegitcommit: 88c8ba8dee4384ea7bff5cedcad67fce784d92b0
ms.translationtype: HT
ms.contentlocale: tr-TR
ms.lasthandoff: 02/24/2018
---
# <a name="how-should-i-collaborate-and-share-in-power-bi"></a>Power BI’de nasıl işbirliği yapmalı ve paylaşımda bulunmalıyım?

Panolar ve raporlar oluşturdunuz. Bu pano ve raporlar üzerinde iş arkadaşlarınızla işbirliği yapıyor da olabilirsiniz. Daha sonra başkalarının da bu panolara ve raporlara erişmesini istiyorsunuz. Bunları dağıtmanın en iyi yolu nedir?

Bu makalede, Power BI'da işbirliği yapmaya ve paylaşmaya yönelik seçenekleri karşılaştıracağız: 

* *Uygulama çalışma alanlarında* anlamlı raporlar ve panolar oluşturmak üzere iş arkadaşlarınızla işbirliği yapma.
* Bu panoları ve raporları *uygulamalarda* gruplama ve bunları daha büyük bir grupta ya da kuruluş genelinde yayımlama.
* Panoları veya raporları hizmetten ya da Power BI mobil uygulamalarından birkaç kişiyle paylaşma.
* Panoları ve raporları, herkesin görebileceği ve etkileşim kurabileceği şekilde web'de yayımlama.
* Yazdırma. 

Hangisini seçerseniz seçin bir panoyu paylaşmak için [Power BI Pro lisansınız](service-free-vs-pro.md) bulunmalı veya içerik, [Premium kapasitede](service-premium.md) olmalıdır. Lisans gereksinimleri, seçiminize bağlı olarak, panolarınızı görüntüleyen iş arkadaşlarınıza göre farklılık gösterir. Aşağıda ayrıntılara yer verilmiştir. 

![Power BI hizmetindeki uygulamalar](media/service-how-to-collaborate-distribute-dashboards-reports/power-bi-apps-home-blog.png)

*Power BI hizmetindeki uygulamalar*

## <a name="collaborate-with-coworkers-to-create-an-app"></a>Uygulama oluşturmak için iş arkadaşlarınızla işbirliği yapma
Ekip arkadaşlarınızla birlikte Power BI öngörülerinizi kuruluşunuzla paylaşmak istediğinizi varsayalım. Bunu yapmanın en iyi yolu bir *uygulama* oluşturmaktır. Uygulama, kuruluşunuza ilişkin ana ölçümleri sunmak için oluşturulmuş bir pano ve rapor koleksiyonudur. 

Uygulama oluşturmak için, ekip arkadaşlarınızın üye olarak yer aldığı bir *uygulama çalışma alanı* gerekir. Uygulama çalışma alanını, ekip arkadaşlarınızla Power BI panoları ve raporları üzerinde işbirliği yapabileceğiniz bir hazırlama alanı olarak düşünün. Her biriniz Power BI Desktop'ta raporlar oluşturabilir ve bu raporları uygulama çalışma alanında yayımlayabilirsiniz. Bunun için her birinizin Power BI Pro lisansı olmalıdır.

![Uygulama çalışma alanları](media/service-how-to-collaborate-distribute-dashboards-reports/power-bi-apps-workspaces.png)

**İş arkadaşlarınızla yalnızca tamamlanmış bir panoyu paylaşmak istiyorsanız onları uygulama çalışma alanına eklemeyin.** Bunun yerine, [panoyu bir uygulama çalışma alanında oluşturun](service-create-distribute-apps.md) ve uygulamayı iş arkadaşlarınız için yayımlayın. 

## <a name="publish-your-app-to-a-broad-audience"></a>Uygulamanızı geniş bir hedef kitle için yayımlama
Panonuzu geniş bir kitleye dağıtmak istediğinizi varsayalım. İş arkadaşlarınızla birlikte bir *uygulama çalışma alanı* oluşturdunuz ve daha sonra bu uygulama çalışma alanında panolar, raporlar ve veri kümeleri oluşturup geliştirdiniz. Şimdi de istediğiniz panoları ve raporları seçip bir güvenlik grubunun veya dağıtım listesinin üyelerine ya da tüm kuruluşa bir uygulama olarak yayımlayacaksınız. 

![Uygulamayı yayımla simgesi](media/service-how-to-collaborate-distribute-dashboards-reports/power-bi-app-publish-600.png)

Power BI hizmetinde ([https://powerbi.com](https://powerbi.com)) uygulamaları kolayca bulabilir ve yükleyebilirsiniz. İş kullanıcılarınıza uygulamaya ait bir doğrudan bağlantı gönderebilirsiniz veya kullanıcılar söz konusu uygulamayı AppSource'ta arayabilir. Power BI yöneticinizin izin vermesi durumunda bir uygulamayı otomatik olarak iş arkadaşlarınızın Power BI hesaplarına yükleyebilirsiniz. [Uygulamalarınızı yayımlama](service-create-distribute-apps.md#publish-your-app) hakkında daha fazla bilgi edinin. 

Kullanıcılar uygulamayı yükledikten sonra tarayıcılarında veya mobil cihazlarında görüntüleyebilir.

Kullanıcılarınızın uygulamanızı görüntülemesi için bir Power BI Pro lisansına sahip olması ya da uygulamanın bir Power BI Premium kapasitede depolanmış olması gerekir. Ayrıntılar için [Power BI Premium nedir?](service-premium.md) makalesini okuyun.

## <a name="share-dashboards-and-reports"></a>Panoları ve raporları paylaşma
Çalışma Alanım bölümünde veya uygulama çalışma alanında bir panoyu ve raporu son haline getirdiğinizi ve başkalarının da bunlara erişmesini istediğinizi düşünelim. Bunu yapmanın bir yolu, söz konusu panoyu ve raporu *paylaşmaktır*. 

![Paylaş simgesi](media/service-how-to-collaborate-distribute-dashboards-reports/power-bi-share-in-situ.png)

İçeriğinizi paylaşmak için hem sizin hem de paylaşımda bulunduğunuz kişilerin bir Power BI Pro lisansına sahip olması veya içeriğin [Premium kapasitede](service-premium.md) olması gerekir. Bir panoyu veya raporu paylaştığınızda, paylaştığınız kişiler bu panoyu veya raporu görüntüleyebilir ve bunlarla etkileşim kurabilir ancak bunlar üzerinde düzenleme yapamaz. Bağlantılı veri kümesinde satır düzeyi güvenlik (RLS) uygulanmadığı sürece panoda ve raporlarda sizinle aynı verileri görürler. Paylaşımda bulunduğunuz iş arkadaşlarınız, izin vermeniz durumunda panoyu veya raporu kendi iş arkadaşlarıyla paylaşabilir. 

Kuruluşunuz dışındaki kişilerle de paylaşımda bulunabilirsiniz. Bu kişiler de panoyu görüntüleyebilir, panoyla etkileşim kurabilir ancak panoyu paylaşamaz. 

Power BI hizmetinden [pano ve rapor paylaşma](service-share-dashboards.md) hakkında daha fazla bilgi edinin. Ayrıca, bir bağlantıya filtre ekleyebilir ve [raporunuzun filtrelenmiş bir görünümünü paylaşabilirsiniz](service-share-reports.md).

## <a name="annotate-and-share-from-the-power-bi-mobile-apps"></a>Power BI mobil uygulamalarından not ekleme ve paylaşma
iOS cihazları ve Android cihazlar için Power BI mobil uygulamalarında bir kutucuğa, rapora veya görsele not ekleyebilir ve bunu e-posta yoluyla başkalarıyla paylaşabilirsiniz. 

![Mobil uygulamalarda not ekleme ve paylaşma](media/service-how-to-collaborate-distribute-dashboards-reports/power-bi-iphone-annotate.png)

Kutucuk, rapor veya görselin bir anlık görüntüsünü paylaşırsınız ve alıcılarınız bunu, tam olarak e-postayı gönderirken olduğu şekilde görür. E-posta aynı zamanda panonun veya raporun bir bağlantısını da içerir. Alıcıların nesneyi açabilmesi için Power BI Pro lisansına sahip olması veya içeriğin [Premium kapasitede](service-premium.md) olması ve nesneyi alıcılarınızla paylaşmış olmanız gerekir. Kutucukların anlık görüntülerini yalnızca aynı etki alanında olduğunuz iş arkadaşlarınıza değil, dilediğiniz kişiye gönderebilirsiniz.

iOS ve Android mobil uygulamalarında [kutucuk, rapor ve görsellere not ekleme ve bunları paylaşma](mobile-annotate-and-share-a-tile-from-the-mobile-apps.md) hakkında daha fazla bilgi edinin.

Ayrıca, Windows 10 için Power BI uygulamasında [bir kutucuk anlık görüntüsü paylaşabilirsiniz](mobile-share-tile-windows-10-phone-app.md).

## <a name="publish-to-the-web"></a>Web'de yayımlama
Blog gönderileri, web siteleri, sosyal medya ve herhangi bir cihazdan gerçekleştirilen diğer çevrimiçi iletişimlere etkileşimli görselleştirmeler ekleyerek Power BI raporlarını İnternet'te yayımlayabilirsiniz. Raporlarınız, İnternet'te herkes tarafından görüntülenebilir ve yayımladığınız içeriği kimlerin görebildiğini denetleyemezsiniz. Kullanıcıların bu işlemler için bir Power BI lisansına sahip olması gerekmez. Web'de yayımlama özelliği yalnızca düzenleyebileceğiniz raporlar için kullanılabilir. Sizinle paylaşılan veya bir uygulamada bulunan raporları web'de yayımlayamazsınız. [Web'de yayımlama](service-publish-to-web.md) hakkında daha fazla bilgi edinin.

## <a name="print-or-save-as-pdf-or-other-static-file"></a>PDF veya başka türde bir statik dosya olarak yazdırma ya da kaydetme
Power BI hizmetindeki bir panonun, pano kutucuğunun, rapor sayfasının veya görselleştirmenin tamamını PDF (ya da başka bir statik dosya biçiminde) olarak yazdırabilir veya kaydedebilirsiniz. Raporlar yalnızca sayfa sayfa yazdırılabilir; tek seferde raporun tamamını yazdıramazsınız. [Statik dosya olarak yazdırma veya kaydetme](service-print.md) hakkında daha fazla bilgi edinin.

## <a name="next-steps"></a>Sonraki adımlar
* Geri bildirimde bulunmak ister misiniz? [Power BI Topluluğu sitesine](https://community.powerbi.com/) giderek önerilerinizi belirtin.
* [İş arkadaşlarınızla ve diğer kullanıcılarla pano paylaşma](service-share-dashboards.md)
* [Power BI'da uygulama oluşturma ve yayımlama](service-create-distribute-apps.md)
* Başka bir sorunuz mu var? [Power BI Topluluğu'na başvurun](http://community.powerbi.com/).

