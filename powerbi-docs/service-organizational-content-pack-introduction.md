---
title: "Power BI'da kurumsal içerik paketlerine giriş"
description: "Panolarınızı, raporlarınızı, Excel çalışma kitaplarınızı ve veri kümelerinizi, iş arkadaşlarınızla paylaşabileceğiniz kurumsal içerik paketleri haline getirme hakkında bilgi edinin."
services: powerbi
documentationcenter: 
author: maggiesMSFT
manager: kfile
backup: ajayan
editor: 
tags: 
qualityfocus: no
qualitydate: 
ms.service: powerbi
ms.devlang: NA
ms.topic: article
ms.tgt_pltfrm: NA
ms.workload: powerbi
ms.date: 10/12/2017
ms.author: maggies
LocalizationGroup: Share your work
ms.openlocfilehash: 00ddec3dbf4087935a7c3583138dabb2a83f0ae5
ms.sourcegitcommit: 88c8ba8dee4384ea7bff5cedcad67fce784d92b0
ms.translationtype: HT
ms.contentlocale: tr-TR
ms.lasthandoff: 02/24/2018
---
# <a name="intro-to-organizational-content-packs-in-power-bi"></a>Power BI'da kurumsal içerik paketlerine giriş
> [!NOTE]
> Yeni *uygulamalardan* haberiniz var mı? Uygulamalar, Power BI'da geniş kitlelere içerik dağıtmanın yeni yoludur. Kurumsal içerik paketleri veya salt okunur çalışma alanları yerine uygulamaları kullanmanızı öneririz. [Uygulamalar hakkında daha fazla bilgi](service-install-use-apps.md) edinin.
> 
> 

Raporları ekibinize düzenli olarak dağıtmak için e-postaları mı kullanırsınız? E-posta yerine şunu deneyin: Panolarınızı, raporlarınızı, Excel çalışma kitaplarınızı ve veri kümelerinizi paketleyip bunları *kurumsal içerik paketi* olarak ekibinize yayımlayın. Ekibiniz, oluşturduğunuz içerik paketlerini kolaylıkla bulabilir &#151; paketlerin tümü AppSource'ta bulunur. Power BI'ın parçası olduklarından etkileşimli veri araştırma, yeni görseller, Soru-Cevap, diğer veri kaynaklarıyla tümleştirme, veri yenileme ve daha fazlası dahil olmak üzere tüm Power BI özelliklerinden yararlanırlar.

![](media/service-organizational-content-pack-introduction/power-bi-org-content-packs.png)

İçerik paketleri oluşturma, pano paylaşmaktan veya bir uygulama çalışma alanında bunlar üzerinde işbirliği yapmaktan farklıdır. Kendi durumunuz için en iyi seçeneği belirlemek üzere [Panolar ve raporlar üzerinde nasıl işbirliği yapabilir ve bunları nasıl paylaşabilirim?](service-how-to-collaborate-distribute-dashboards-reports.md) bölümünü okuyun. 

AppSource'ta kuruluşun tamamında, dağıtım veya güvenlik gruplarında ve [ait olduğunuz Office 365 gruplarında](https://support.office.com/article/Create-a-group-in-Office-365-7124dc4c-1de9-40d4-b096-e8add19209e9) yayımlanan içerik paketlerine göz atabilir ve bunları arayabilirsiniz. Belirli bir grubun üyesi değilseniz, söz konusu grupla paylaşılan içerik paketlerini görmezsiniz. Grup üyelerinin tamamı içerik paketi verilerine, raporlara, çalışma kitaplarına ve panolara aynı şekilde salt okunur erişime (ayrıcalıklarınızın veri kaynağı ile devralındığı SQL Server Analysis Services (SSAS) veri kaynakları dışında) sahip olur.

Panolar, raporlar ve Excel çalışma kitapları salt okunurdur ancak içerik paketinin size ait kişiselleştirilmiş sürümünü oluşturmak için bir başlangıç noktası olarak panoları ve raporları kopyalayıp kullanabilirsiniz.

> [!NOTE]
> Kurumsal içerik paketleri yalnızca iş arkadaşlarınızla birlikte [Power BI Pro](service-free-vs-pro.md)'ya olmanız halinde kullanılabilir.
> 
> 

## <a name="what-is-appsource"></a>*AppSource* nedir?
Bir kurumsal içerik paketi yayımlandığında AppSource'a eklenir.  Bu merkezi depo, üyelerin kendileri için yayımlanan panolara, raporlara ve veri kümelerine göz atıp bunları keşfetmesini kolaylaştırır.  

* AppSource'u görüntülemek için **Veri Al** > **Kuruluşum** > **Al** seçeneklerini belirleyin.

[Kurumsal içerik paketleri bulma ve açma](service-organizational-content-pack-find-and-open.md) ile ilgili daha fazla bilgi edinin.

## <a name="the-life-cycle-of-an-organizational-content-pack"></a>Kurumsal içerik paketinin yaşam döngüsü
Tüm Power BI Pro kullanıcıları kurumsal içerik paketleri oluşturabilir, yayımlayabilir ve bunlara erişebilir. Yalnızca içerik paketi oluşturucusu çalışma kitabını ve veri kümesini değiştirebilir, yenilemeyi zamanlayabilir ve silebilir.

Yaşam döngüsü aşağıdaki gibidir:

1. Nate, Power BI Pro'da bir içerik paketi oluşturur ve bunu Pazarlama dağıtım grubunda yayımlar. Yenileme ayarları, veri kümesi ile devralınır ve yalnızca Nate tarafından değiştirilebilir.
   
   > [!NOTE]
   > İçerik paketini üyesi olduğu bir [Power BI uygulama çalışma alanından](service-create-distribute-apps.md) oluşturması halinde, Nate çalışma alanından ayrılsa bile Power BI çalışma alanındaki diğer kişiler sahipliği devralabilir.
   > 
   > 
2. Nate, dağıtım grubuna posta gönderir ve gruptakilere yeni içerik paketinden bahseder.
3. Power BI Pro'da Pazarlama dağıtım grubunun üyesi olan Jane, AppSource'ta bu içerik paketini arayıp pakete bağlanır. Jane'in artık salt okunur bir kopyası var.  Jane, sol Gezinti Bölmesinde pano adının ve rapor adının solunda bir paylaşım simgesi bulunduğundan kopyanın salt okunur olduğunu anlar. Panoyu seçtiğinde görünen kilit simgesi, Jane'in bir içerik paketi panosuna baktığını anlamasını sağlar. 
4. Panoyu özelleştirmeye karar verdiğini varsayalım. Artık panonun ve raporların bir kopyasına sahip. Jane'in çalışmaları kaynağı, özgün içerik paketini veya diğer dağıtım grubu üyelerini etkilemez. Artık panonun ve raporun kendisine ait kopyası üzerinde çalışıyor.
5. Nate panoda güncelleştirmeler yapar ve hazır olduğunda içerik paketinin yeni sürümünü yayımlar.
   
   * Bir başka dağıtım grubu üyesi olan Julio, özgün içerik paketini özelleştirmedi. Yeni değişiklikler Julio'nun kendi içerik paketi sürümüne otomatik olarak uygulanır.  
   * Jane ise içerik paketini özelleştirdi. Yeni bir sürüm olduğuna ilişkin bildirim alır.  AppSource'a giderek, kendi kişiselleştirilmiş sürümünü kaybetmeden güncelleştirilmiş içerik paketini alabilir. Artık iki sürüme sahiptir: kendi kişiselleştirilmiş sürümü ve güncelleştirilmiş içerik paketi.
6. Nate'in güvenlik ayarlarını değiştirdiğini varsayalım. Julio ve Jane içeriğe artık erişemez. Veya Pazarlama dağıtım grubundan çıkarıldıklarını varsayalım.
   
   * Julio özgün içerik paketini güncelleştirmediğinden içerik otomatik olarak kaldırılır. 
   * Jane ise içerik paketini özelleştirdi. Panoyu bir sonraki açışında, özgün içerik paketinden gelen tüm kutucuklar gitmiş olur ancak başka raporlardan sabitlediği kutucuklar (kullanma iznine hâlâ sahip olduğu) görünmeye devam eder. İlişkili raporlar ve veri kümeleri artık kullanılamaz (ve sol gezinti bölmesinde görünmez).
7. Şimdi de Nate'in içerik paketini sildiğini varsayalım.
   
   * Julio özgün içerik paketini güncelleştirmediğinden içerik otomatik olarak kaldırılır. 
   * Jane ise içerik paketini özelleştirdi. Panoyu bir sonraki açışında, özgün içerik paketinden gelen tüm kutucuklar gitmiş olur ancak başka raporlardan sabitlediği kutucuklar görünmeye devam eder. İlişkili raporlar ve veri kümeleri artık kullanılamaz (ve sol gezinti bölmesinde görünmez).

## <a name="data-security"></a>Veri güvenliği
Dağıtım grup üyelerinin tümü, verilere yönelik olarak içerik paketi oluşturucusuyla aynı izinlere sahiptir. Bunun tek istisnası SQL Server Analysis Services (SSAS) şirket içi tablo veri kümeleridir. Raporlar ve panolar, şirket içi SSAS modeline canlı bağlandığından her bir dağıtım grubu üyesinin kimlik bilgileri, üyenin erişebildiği verileri belirlemek için kullanılır.

## <a name="next-steps"></a>Sonraki adımlar
* [Kurumsal içerik paketi oluşturma ve yayımlama](service-organizational-content-pack-create-and-publish.md)
* [Power BI'da uygulama oluşturma ve dağıtma](service-create-distribute-apps.md) 
* [Power BI - Temel Kavramlar](service-basic-concepts.md)
* Başka bir sorunuz mu var? [Power BI Topluluğu'na başvurun](http://community.powerbi.com/)

