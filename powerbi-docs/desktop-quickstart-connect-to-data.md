---
title: 'Hızlı Başlangıç: Verilere bağlanma'
description: Power BI Desktop'taki bir veri kaynağına bağlanma
author: davidiseminger
ms.reviewer: ''
ms.service: powerbi
ms.subservice: powerbi-desktop
ms.topic: quickstart
ms.date: 05/08/2019
ms.author: davidi
LocalizationGroup: quickstart
ms.openlocfilehash: 1366a5281a36293a484f08c12ab9f8891e29123d
ms.sourcegitcommit: 64c860fcbf2969bf089cec358331a1fc1e0d39a8
ms.translationtype: HT
ms.contentlocale: tr-TR
ms.lasthandoff: 11/09/2019
ms.locfileid: "73876203"
---
# <a name="quickstart-connect-to-data-in-power-bi-desktop"></a>Hızlı başlangıç: Power BI Desktop'taki verilere bağlanma

Bu hızlı başlangıçta, veri modelleri derleme ve raporlar oluşturma işleminin ilk adımı olarak **Power BI Desktop** kullanarak verilere bağlanacaksınız.

![Power BI Desktop](media/desktop-what-is-desktop/what-is-desktop_01.png)

Power BI’ya kaydolmadıysanız başlamadan önce [ücretsiz deneme için kaydolun](https://app.powerbi.com/signupredirect?pbi_source=web).

## <a name="prerequisites"></a>Önkoşullar

Bu makaledeki adımları tamamlamak için aşağıdakiler gerekir:
* Yerel bilgisayarınızda çalışan ücretsiz bir uygulama olan **Power BI Desktop**’ı indirin ve yükleyin. [**Power BI Desktop’ı doğrudan indirebilir**](https://powerbi.microsoft.com/desktop) veya [**Microsoft Store**](https://aka.ms/pbidesktopstore)’dan edinebilirsiniz.
* [Bu örnek Excel çalışma kitabını indirin](https://go.microsoft.com/fwlink/?LinkID=521962) ve Excel dosyasını depolayabileceğiniz *C:\PBID-qs* adlı bir klasör oluşturun. Bu hızlı başlangıcın sonraki adımlarında, indirilen Excel çalışma kitabı için dosya konumunun burası olduğu varsayılır.

## <a name="launch-power-bi-desktop"></a>Power BI Desktop'ı başlatma

**Power BI Desktop**’ı yükledikten sonra yerel bilgisayarınızda çalışması için uygulamayı başlatın. Bir Power BI öğreticisi gösterilir. Öğreticiyi takip edin veya öğreticiyi kapatarak bağlandığınız verilerden görseller ve raporlar oluşturacağınız boş bir tuval ile çalışmaya başlayın. 

![Power BI Desktop - boş tuval](media/desktop-quickstart-connect-to-data/qs-connect-data_01.png)

## <a name="connect-to-data"></a>Verilere bağlanma

**Power BI Desktop** ile birçok farklı türde veriye bağlanabilirsiniz. Bir Microsoft Excel dosyası gibi temel veri kaynaklarına ve her türlü veriyi içeren Salesforce, Microsoft Dynamics, Azure Blob Depolama ve daha birçok çevrimiçi hizmete bağlanabilirsiniz.

Verilere bağlanmak için **Giriş** şeridindeki **Veri Al** seçeneğini belirleyin.

![Veri Al](media/desktop-quickstart-connect-to-data/qs-connect-data_02.png)

**Power BI Desktop**’ın bağlanabileceği çok sayıda farklı veri kaynağı arasından seçim yapabileceğiniz **Veri Al** penceresi görüntülenir. Bu hızlı başlangıçta, bu makalenin başındaki *Önkoşullar* bölümünde açıklandığı gibi indirdiğiniz Excel çalışma kitabını kullanacağız.

![Veri Al](media/desktop-quickstart-connect-to-data/qs-connect-data_03.png)

Bu bir Excel dosyası olduğu için, **Veri Al** penceresinde **Excel**’i, ardından **Bağlan** düğmesini seçeriz.

Bağlanmak istediğimiz Excel dosyasının konumunu belirtmemiz istenir. İndirilen dosyanın adı *Finansal Örnek* olduğu için o dosyayı seçip **Aç**’ı seçeriz.

![Veri Al](media/desktop-quickstart-connect-to-data/qs-connect-data_04.png)

**Power BI Desktop** daha sonra çalışma kitabını yükleyip içeriğini okur ve Power BI Desktop’a yüklemek istediğiniz verileri seçebileceğiniz **Gezgin** penceresini kullanarak dosyadaki kullanılabilir verileri gösterir. İçeri aktarmak istediğiniz her bir tablonun yanındaki onay kutularını işaretleyerek tabloları seçebilirsiniz. Bu örnekte, her iki kullanılabilir tabloyu içeri aktaracağız.

![Veri Al](media/desktop-quickstart-connect-to-data/qs-connect-data_05.png)

Seçimlerinizi yaptıktan sonra, verileri Power BI Desktop’a aktarmak için **Yükle**’yi seçin.

## <a name="view-data-in-the-fields-pane"></a>Alanlar bölmesindeki verileri görüntüleme

Tabloları yükledikten sonra **Alanlar** bölmesi size verileri gösterir. Bir tablo adının yanındaki üçgeni seçerek tabloyu genişletebilirsiniz. Aşağıdaki görüntüde *mali bilgiler* tablosu genişletilerek her bir alanı gösterilmiştir. 

![Veri Al](media/desktop-quickstart-connect-to-data/qs-connect-data_06.png)

İşte bu kadar! **Power BI Desktop**’taki verilere bağlandınız, verileri yüklediniz ve artık bu tablolardaki tüm kullanılabilir alanları görebilirsiniz.

## <a name="next-steps"></a>Sonraki adımlar

Verilere bağlandıktan sonra, **Power BI Desktop** ile yapabileceğiniz görseller ve raporlar oluşturma gibi çok çeşitli işlemler vardır. Başlamak için aşağıdaki kaynağa göz atın:

* [Power BI Desktop ile Çalışmaya Başlama Kılavuzu](desktop-getting-started.md)
