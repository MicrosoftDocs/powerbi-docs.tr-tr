---
title: HoloLens 2 için Power BI (önizleme)
description: Pano ve raporlarınızı HoloLens 2 için Power BI uygulamasında görüntüleyin.
author: paulinbar
ms.reviewer: ''
ms.service: powerbi
ms.subservice: powerbi-mobile
ms.topic: conceptual
ms.date: 09/22/2020
ms.author: painbar
ms.openlocfilehash: 22f70e393987552276cc19b90c8b360b1a1a1d80
ms.sourcegitcommit: 50b21718a167c2b131313b4135c8034c6f027597
ms.translationtype: HT
ms.contentlocale: tr-TR
ms.lasthandoff: 10/14/2020
ms.locfileid: "92049234"
---
# <a name="power-bi-for-hololens-2-preview"></a>HoloLens 2 için Power BI (önizleme)
HoloLens 2 için Power BI uygulaması fiziksel dünyada hareket ederek ilgili verilerinizi ihtiyaç duyduğunuz yerde ve zamanda alabileceğiniz 3B ve çevreleyici bir dokunmadan kullanım deneyimi oluşturmak için Power BI raporlarınızı ve panolarınızı fiziksel ortamınızla birleştirir.

![Havada uçan Power BI raporlarını gösteren HoloLens 2 resmi.](media/mobile-hololens2-app/power-bi-hololens2-floating-reports.png)

## <a name="get-the-power-bi-app-for-hololens-2"></a>HoloLens 2 için Power BI uygulamasını edinme 

HoloLens 2 için Power BI uygulamasını [Microsoft Store](https://go.microsoft.com/fwlink/?linkid=526478)’da bulabilirsiniz.

HoloLens 2 cihazınıza uygulama yükleme hakkında [daha fazla bilgi edinin](/hololens/holographic-store-apps).

## <a name="open-the-power-bi-app-on-your-hololens-2"></a>HoloLens 2’nizde Power BI uygulamasını açma

**Başlat** menüsünü açın ve Power BI uygulamasını seçin. Uygulama, görüntülemek için aralarından seçim yapabileceğiniz en sık kullandığınız raporlar ve panolar sanal alet kemerinize yüklenmiş olarak açılır.

## <a name="using-the-power-bi-app-for-hololens-2"></a>HoloLens 2 için Power BI uygulamasını kullanma

Power BI içeriğinizi yeniden boyutlandırmak, konumlandırmak ve bununla etkileşim kurmak için HoloLens 2 el hareketlerini ve gözle izleme özelliğini kullanırsınız. HoloLens 2 dünyasında nesnelerle etkileşim kurma hakkında [daha fazla bilgi edinin](/hololens/hololens2-basic-usage).

### <a name="access-reports-and-dashboards"></a>Raporlara ve panolara erişim

Bir rapora veya panoya erişmek için öğeyi sanal alet kemerinizden çıkarın ve dilediğiniz yerde konumlandırın. Uygulama pencerelerini yakalayıp konumlandırma hakkında [daha fazla bilgi edinin](/hololens/hololens2-basic-usage#moving-holograms).

Sanal alet kemerinizde olması için bir raporun veya panonun sık kullanılan olarak işaretlenmiş olması gerekir. Alet kemerinizde rapor veya pano yoksa ya da ek raporlar ve panolar eklemek istiyorsanız bu öğeleri [Power BI hizmetinde](../end-user-favorite.md) veya [Power BI mobil uygulamalarında](mobile-apps-favorites.md) sık kullanılan olarak işaretlemeniz yeterlidir. Böylece bu öğeler, HoloLens 2’deki Power BI sanal alet kemerinizde kullanılabilir hale gelir.

### <a name="resize-reports-and-dashboards"></a>Raporları ve panoları yeniden boyutlandırma

Bir raporu veya panoyu yeniden boyutlandırmak için, uygulama penceresinin köşelerinde görünen yeniden boyutlandırma tutamaçlarından yakalayın ve boyutu dilediğiniz şekilde ayarlayın. Uygulama pencerelerini yeniden boyutlandırma hakkında [daha fazla bilgi edinin](/hololens/hololens2-basic-usage#resizing-holograms).

### <a name="position-reports-and-dashboards-in-space"></a>Alandaki raporları ve panoları konumlandırma

Raporunuzu veya panonuzu alanda konumlandırmak için işaret parmağınızla ve baş parmağınızla başlık çubuğundan yakalayın, elinizi çekmeden istediğiniz konuma doğru taşıyın. İstediğiniz konuma yerleştirdiğinizde parmaklarınızı bırakın. Uygulama pencerelerini taşıma hakkında [daha fazla bilgi edinin](/hololens/hololens2-basic-usage#moving-holograms).

Raporunuzu veya panonuzu istediğiniz yere yerleştirdikten sonra, HoloLens 2 cihazınız bu öğenin ortamdaki konumunu anımsar. Aynı yeri sonra ziyaret ettiğinizde, öğeyi yerleştirdiğiniz konumda bulabilirsiniz.

### <a name="browse-report-pages"></a>Rapor sayfalarına gözatma

Her rapor, sayfa sayfa görüntüleyebileceğiniz bir sayfa dizinine sahiptir. Sayfa dizinini gösterip gizlemek için raporun sağ üst köşesindeki **Sayfa Dizini** düğmesini seçin.

![HoloLens 2 için Power BI’daki rapor sayfası dizinini gösteren resim](media/mobile-hololens2-app/power-bi-hololens2-browse-report-pages.png)

### <a name="open-reports-with-qr-codes"></a>Raporları QR kodlarıyla açma

Rapor için bir QR kodu oluşturulup bu raporda verileri bulunan ekipman parçası gibi bir öğeye eklenmişse öğedeki QR koduna bakarak raporu açabilirsiniz.

Raporlar için QR kodları oluşturma hakkında [daha fazla bilgi edinin](../../create-reports/service-create-qr-code-for-report.md).

### <a name="data-refresh"></a>Veri yenileme

Siz uygulamayı kullanırken raporlar ve panolar güncelleştirilir, yani siz uygulamayı kullanırken Power BI’daki veriler değişirse bu değişikliklerin görüntülediğiniz raporlara ve panolara yansıdığını görebilirsiniz.

## <a name="next-steps"></a>Sonraki adımlar

* [HoloLens 2’de dolaşma](/hololens/hololens2-basic-usage)