---
title: Power BI "işletme kullanıcısı" nedir?
description: İşletme kullanıcıları (son kullanıcılar veya iş kullanıcıları olarak da bilinir) için Power BI’a genel bakış.
author: mihart
ms.reviewer: mihart
ms.service: powerbi
ms.subservice: powerbi-consumer
ms.topic: overview
ms.date: 10/11/2020
ms.author: mihart
LocalizationGroup: Get started
ms.openlocfilehash: 7616d84ca93c336e606b3a96e7a362a1b57e6a96
ms.sourcegitcommit: 02484b2d7a352e96213353702d60c21e8c07c6c0
ms.translationtype: HT
ms.contentlocale: tr-TR
ms.lasthandoff: 10/13/2020
ms.locfileid: "91982094"
---
# <a name="the-power-bi-service-for-business-users"></a>İşletme kullanıcıları için Power BI hizmeti

[!INCLUDE[consumer-appliesto-ynny](../includes/consumer-appliesto-ynny.md)]

İşe ilişkin kararların görüşlerden ziyade olgulara dayanarak alındığı bir veri kültüründe yaşıyorsunuz. Bu kararları almak için size veri gerekir ve bu verileri de iş arkadaşlarınız sağlar.     
 
Size her türden rapor, elektronik tablo, grafik içeren e-posta ve hatta basılı materyaller gönderirler. Veriler biriktikçe, ihtiyacınız olan şeyi hızla bulmanız zorlaşır. Ayrıca, kullandığınız bilgilerin güncel olup olmadığından da şüphe etmeye başlarsınız.  
 
![Raporlar, Grafikler, E-postalar ve Elektronik Tablolar etiketlerine sahip biçimlerde veri alan bir işletme kullanıcısını gösteren diyagram.](media/end-user-consumer/power-bi-consumer-pipes.png)

## <a name="the-power-bi-service-for-business-users"></a>*İşletme kullanıcıları* için Power BI hizmeti

Power BI işinizi hem kolaylaştırır hem de daha etkili hale getirir. Tüm bunlar, verilerinizin görselleştirildiği grafiklere dönüşür. Veri içgörüleriniz, uzun listelerin veya sayılardan ve kelimelerden oluşan tabloların yerine verilerinizdeki içgörülerin hikayesini anlatan renkli, ilgi çekici ve ***güzel*** görsellerden oluşur. 

![Farklı grafik türlerinin bulunduğu bir Power BI raporunu gösteren ekran görüntüsü.](media/end-user-consumer/power-bi-consumer-examples.png)
 
Power BI hizmetini bir tarayıcı ya da mobil cihazda açmanız yeterlidir. İş arkadaşlarınızla birlikte, her zaman en güncel içeriklerle çalışmanız için otomatik olarak güncelleştirilip yenilenen, güvenilir pano ve raporlarda çalışırsınız.   

![Farklı biçimlerdeki verilerin Power BI'da birleştirilmesini ve bir bilgisayar ekranı ile mobil cihazda görüntülenmesini gösteren diyagram.](media/end-user-consumer/power-bi-funnel.png)

İçerik statik olmadığından eğilimleri, içgörüleri ve diğer iş zekası verilerini aramak için ayrıntılı incelemeler yapabilirsiniz. İçeriği ayrıntılı olarak inceleyin ve kendi cümlelerinizi kullanarak soru sorun. Dilerseniz arkanıza yaslanıp verilerinizin sizin için ilgi çekici içgörüleri keşfetmesini, veriler değişince sizi bilgilendirmesini ve ayarladığınız bir zamanlamada raporları size e-posta olarak göndermesini bekleyebilirsiniz. Verilerinize buluttan veya şirket içinden, herhangi bir cihazı kullanarak istediğiniz her zaman erişin. Bunlar yalnızca başlangıç. Power BI çok daha fazlasını yapabilir. 

## <a name="am-i-a-power-bi-business-user"></a>Power BI *iş kullanıcısı* mıyım?

Power BI ile etkileşime girme şekliniz işteki rolünüze bağlı olacaktır. Tüketici veya *işletme kullanıcısı* olarak iş arkadaşlarınızdan içerik (panolar, raporlar ve uygulamalar) alan kişi sizsiniz. Power BI’ın, Power BI hizmeti adı verilen çevrimiçi veya mobil sürümünde çalışıp bu içerikleri inceler, bunlarla etkileşime geçer ya da iş kararları alırsınız. 
   
İşletme kullanıcısı olarak Power BI’ın tüm olanaklarına erişemezsiniz, ancak işiniz pano ve rapor oluşturmak olmadığı için bu soruna yol açmaz. Siz Power BI hizmetini analiz, izleme, keşif ve karar alma amaçları doğrultusunda kullanırsınız. 

Muhtemelen "Power BI Desktop" veya yalnızca "Desktop" terimini daha önceden duymuşsunuzdur. Bu terim, pano ve rapor oluşturup dizinle paylaşan *tasarımcılar* tarafından kullanılan bağımsız bir aracı nitelemek için kullanılır.  *İşletme kullanıcısı* olarak yalnızca Power BI hizmetiyle çalışacak olsanız da başka Power BI araçları da olduğunu bilmenizde fayda vardır. 

*Paylaşılan* içerik üzerinde çalışacağınız için aşağıdakilerden birine sahip olmanız gerekir:
- Power BI Pro lisansı
- Kuruluşunuzun Power BI Premium aboneliğine sahip olması ve içeriğin Premium kapasiteden paylaşılması gerekir. 

Lisanslar ve abonelikler hakkında daha fazla bilgi için bkz. [Hangi lisansa sahibim?](end-user-license.md)


## <a name="safely-interact-with-content"></a>İçerikle güvenli etkileşim kurma 
Filtreme, dilimleme, abone olma ve dışarı aktarma işlemleri yaparken endişelenmeyin. yaptığınız işlemler, temel alınan veri kümesini veya paylaşılan özgün içeriği (pano, raporlar ve uygulamalar) etkilemez.  

Verilerinize zarar vermeniz mümkün değildir.  Power BI, herhangi bir şeyi "bozma" korkusu duymadan deneyip keşfetmeniz için harika bir yerdir.  
 
Bu, değişikliklerinizi kaydedemeyeceğiniz anlamına gelmez; kaydedebilirsiniz. Ancak bu değişiklikler yalnızca sizin içeriği nasıl göreceğinizi etkiler. Varsayılan özgün görünüme geri dönmek de bir düğmeye tıklamak kadar kolaydır.  

![Varsayılana sıfırla düğmesini gösteren ekran görüntüsü.](media/end-user-consumer/power-bi-reset.png)


## <a name="next-steps"></a>Sonraki adımlar

[İşletme kullanıcıları için Power BI hizmetinde bir tura katılın](end-user-reading-view.md)    
[İşletme kullanıcıları için Power BI hizmeti eğitimi](/learn/paths/consume-data-with-power-bi/)    
[Power BI *işletme kullanıcıları* için terimler ve kavramlar](end-user-basic-concepts.md)