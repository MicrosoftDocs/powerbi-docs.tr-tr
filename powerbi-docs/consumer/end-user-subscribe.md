---
title: Raporlara ve panolara kendiniz abone olma
description: Bir Power BI raporunun veya panosunun e-posta ile gönderilen bir anlık görüntüsüne abone olmayı öğrenin.
author: mihart
ms.author: mihart
ms.reviewer: cmfinlan
featuredvideoid: ''
ms.service: powerbi
ms.subservice: powerbi-consumer
ms.topic: conceptual
ms.date: 10/21/2019
rLocalizationGroup: Common tasks
ms.openlocfilehash: a9339cc9f61a3a191e8783935c9ec38e119894e9
ms.sourcegitcommit: 08b73af260ded51daaa6749338cb85db2eab587f
ms.translationtype: HT
ms.contentlocale: tr-TR
ms.lasthandoff: 11/15/2019
ms.locfileid: "74099205"
---
# <a name="subscribe-to-a-report-or-dashboard-in-the-power-bi-service"></a>Power BI hizmetinde bir rapora veya panoya abone olma 

[!INCLUDE [power-bi-service-new-look-include](../includes/power-bi-service-new-look-include.md)]

En önemli panolarınıza ve raporlarınıza ilişkin en güncel verilere sahip olmak hiç bu kadar kolay olmamıştı. Sizin için en önemli rapor sayfalarına ve panolara abone olduğunuzda, Power BI size e-postayla bir anlık görüntü gönderir. Power BI'da e-postaları hangi sıklıkla almak istediğinizi seçebilirsiniz: günlük, haftalık veya veriler yenilendiğinde. Hatta Power BI'ın e-postaları göndermesi için belirli bir zaman ayarlayabilir veya bunu hemen çalıştırabilirsiniz.  Toplamda her rapor veya pano için günde en fazla 24 farklı abonelik ayarlayabilirsiniz.  

E-posta ve anlık görüntü, Power BI ayarlarında belirtilen dil ayarını kullanır (bkz. [Power BI için desteklenen diller ve ülkeler/bölgeler](../supported-languages-countries-regions.md)). Dil tanımlanmazsa, Power BI geçerli tarayıcınızın yerel ayarına göre seçilen dili kullanır. Dil tercihinizi görmek veya belirlemek için sırasıyla dişli simgesini ![dişli simgesi](./media/end-user-subscribe/power-bi-settings-icon.png) > **Ayarlar > Genel > Dil** seçeneklerini belirleyin. 

![Dil açılan menüsü](./media/end-user-subscribe/power-bi-language.png)

Aldığınız e-postanın "rapora veya panoya git" bağlantısı içerdiğini görürsünüz. Power BI uygulamalarının yüklü olduğu mobil cihazlarda bu bağlantı seçildiğinde uygulama başlatılır (Power BI web sitesinde varsayılan olarak gerçekleştirilen, raporu veya panoyu açma işleminin aksine).


## <a name="requirements"></a>Gereksinimler
Kendiniz için bir abonelik **oluşturma** bir Power BI Pro lisansı gerektirir. Premium bir çalışma alanında veya uygulamada içerik görüntüleyen kullanıcılar, burada bulunan içeriğe Power BI Pro lisansı olmadan da abone olabilir. **Başkalarını abone yapma** yalnızca pano sahibi tarafından kullanılabilir. 

## <a name="subscribe-to-a-dashboard-or-a-report-page"></a>Bir panoya veya rapor sayfasına abone olma
Panoya ve rapora abone olma süreçleri birbirine benzerdir. Aynı düğmeyi kullanarak Power BI hizmet panolarına ve raporlarına abone olabilirsiniz.
 
![Abone ol simgesini seçme](./media/end-user-subscribe/power-bi-subscribe-orientation.png)geçin.

1. Panoyu veya raporu açın.
2. Üstteki menü çubuğundan **Abone ol** seçeneğini belirleyin veya zarf simgesini ![Abone ol simgesi](./media/end-user-subscribe/power-bi-icon-envelope.png) seçin.
   
   ![Abone ol simgesi](./media/end-user-subscribe/power-bi-subscribe-icon.png)

   ![Abone ol penceresi](./media/end-user-subscribe/power-bi-emails-newest.png)
    
    Sol taraftaki ekran, bir panoda aldığınızda ve **Abone ol**'u seçtiğinizde gösterilir. Sağ taraftaki ekran, bir rapor sayfasında aldığınızda ve **Abone ol**'u seçtiğinizde gösterilir. Bir rapordaki birden çok sayfaya abone olmak için **Başka bir abonelik ekle**’yi seçip farklı bir sayfa seçin. 

4. Aboneliği açıp kapatmak için sarı kaydırıcıyı kullanın.  Kaydırıcı Kapalı olarak ayarlandığında abonelik silinmez. Aboneliği silmek için çöp kutusu simgesini seçin.

5. İsterseniz bir konu ekleyin ve e-posta iletisinin ayrıntılarını doldurun. 

5. Aboneliğiniz için **Sıklık** seçin.  Günlük, Haftalık veya Veri yenilemesinden sonra (Günlük) seçeneğini belirtebilirsiniz.  Abonelik e-postasını yalnızca belirli günlerde almak için, **Haftalık** seçin ve hangi günler almak istediğinizi belirtin.  Örneğin, abonelik e-postasını yalnızca iş günleri almak istiyorsanız, sıklık olarak **Haftalık** seçin ve Cts ile Paz kutularının işaretini kaldırın.   

6. Sıklığınız için Günlük veya Haftalık'ı seçerek ve abonelik için **Zamanlanan** **Saat**'i girerek, e-postanın gönderilme zamanını ayarlayın.  Abonelik işi o zaman başlar. Bazı senaryolarda, e-postanın gelen kutunuza teslim edilmesi birkaç dakika sürebilir.    

7. Tarih alanlarına tarih girerek başlangıç ve bitiş tarihlerini zamanlayın. Varsayılan olarak, aboneliğinizin başlangıç zamanı bu aboneliği oluşturduğunuz tarih ve bitiş zamanı da bir yıl sonrası olur. Abonelik bitiş tarihine ulaşıldığında, siz yeniden etkinleştirene kadar abonelik durdurulur.  Zamanlanan bitiş tarihinden önce, süreyi uzatmayı isteyip istemediğinizi soran bildirimler alırsınız.     

8. Aboneliğinizi gözden geçirmek ve test etmek için **Şimdi çalıştır**'ı seçin.  Bu, size e-postayı hemen gönderir. 

8. Her şey düzgün görünüyorsa, aboneliği kaydetmek için **Kaydet ve kapat**'ı seçin. Ayarladığınız zamanlamaya göre bir e-posta ve pano veya raporun anlık görüntüsünü alırsınız. Sıklığı **Veri yenilemesinden sonra** olarak ayarlanan tüm aboneliklerde, yalnızca söz konusu günde yapılan ilk zamanlanmış yenilemeden sonra e-posta gönderilir.
   
   ![panonun anlık görüntüsünü e-posta ile gönderme](media/end-user-subscribe/power-bi-subscribe-email.png)
   
    Rapor sayfasını yenilediğinizde veri kümesi yenilenmez. Yalnızca veri kümesi sahibi bir veri kümesini el ile yenileyebilir. Temel alınan veri kümesinin sahibinin adını aramak için üstteki menü çubuğundan **İlgili olanı görüntüle** seçeneğini belirleyin veya ilk abonelik e-postasını arayın.
   
    ![İlişkili veri kümeleri](./media/end-user-subscribe/power-bi-view-related-screen.png)


## <a name="manage-your-subscriptions"></a>Aboneliklerinizi yönetme
Oluşturduğunuz abonelikleri yalnızca siz yönetebilirsiniz. Tekrar **Abone ol**'u ve ardından sol alt köşedeki **Tüm abonelikleri yönet**'i seçin (yukarıdaki ekran görüntülerine bakın). 

![Çalışma Alanım içinde tüm abonelikleri görüntüleme](./media/end-user-subscribe/power-bi-manage.png)

Pro lisansının süresi dolarsa, pano veya rapor sahibi tarafından silinirse veya aboneliğin oluşturulması için kullanılan kullanıcı hesabı silinirse abonelik sona erer.

## <a name="considerations-and-troubleshooting"></a>Önemli noktalar ve sorun giderme
* Üzerinde 25’ten fazla sabitlenmiş kutucuk veya dört sabitlenmiş canlı rapor sayfası olan panolar, kullanıcılara gönderilen abonelik e-postalarında tam olarak işlenemeyebilir. E-postanın düzgün şekilde işlenmesini sağlamak için pano tasarımcısıyla iletişime geçip, sabitlenmiş kutucuk sayısını 25'in altına ve sabitlenmiş canlı rapor sayısını dördün altına düşürmesini istemenizi öneririz.  
* Pano e-posta abonelikleri için, satır düzeyi güvenlik (RLS) uygulanan kutucuklar varsa bunlar görüntülenmez.  Rapor e-posta abonelikleri için, veri kümesi RLS kullanıyorsa bir abonelik oluşturamazsınız.
* E-postanızdaki bağlantılar (içerik bağlantıları) çalışmayı durdurursa, içeriğin silinmiş olmasından kaynaklanabilir. E-postadaki ekran görüntüsünün altında, kendinizin mi abone olduğunu, yoksa başka bir kişinin mi sizi abone yaptığını görebilirsiniz. Başka birisi ise, o iş arkadaşınızdan e-postaları iptal etmesini veya sizi yeniden abone yapmasını isteyin.
* Rapor sayfası abonelikleri rapor sayfasının adıyla ilişkilidir. Bir rapor sayfasına abone olursanız ve bu rapor sayfası yeniden adlandırılırsa, aboneliğinizi yeniden oluşturmanız gerekir.
* Abonelik özelliğini kullanamıyorsanız sistem yöneticinize başvurun. Kuruluşunuz bu özelliği devre dışı bırakmış olabilir.  
* E-posta abonelikleri çoğu [özel görseli](../developer/power-bi-custom-visuals.md) desteklemez.  Bu konudaki istisna, [sertifikalı](../developer/power-bi-custom-visuals-certified.md) özel görsellerdir.  
* E-posta abonelikleri şu anda R tarafından desteklenen özel görselleri desteklemiyor.  
* Özellikle pano abonelikleri için belirli kutucuk türleri henüz desteklenmemektedir.  Bu kutucuk türleri şunlardır: akış kutucukları, video kutucukları ve özel web içeriği kutucukları.     
* E-posta boyutu sınırları nedeniyle, çok büyük resimler içeren panolarda veya raporlarda abonelikler başarısız olabilir.    
* Power BI, 2 aydan daha uzun bir süredir ziyaret edilmemiş panolar ve raporlar ile ilişkili veri kümelerinde yenilemeyi otomatik olarak duraklatır.  Ancak bir panoya veya rapora abonelik eklerseniz, bu abonelik ziyaret edilmese bile duraklatılmaz.
* E-posta aboneliklerinin, alıcılarına teslim edilmesi nadiren beş dakikadan uzun sürebilir.  Bu durumda, veri yenilemenizin çalıştırılmasını ve zamanında teslimden emin olunması için e-posta aboneliklerinin farklı zamanlarda e-postayla gönderilmesini öneririz.  Sorun devam ederse, Power BI desteğiyle iletişime geçin.

## <a name="next-steps"></a>Sonraki adımlar

[İçeriği arama ve sıralama](end-user-search-sort.md)
