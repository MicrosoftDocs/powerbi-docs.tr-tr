---
title: Power BI'a bireysel olarak kaydolma
description: Power BI'a kaydolmayı ve Power BI'ı kişisel rapor ve görselleştirme ihtiyaçlarınız için kullanmaya nasıl başlayacağınızı öğrenin.
author: mgblythe
manager: kfile
ms.reviewer: ''
ms.service: powerbi
ms.component: powerbi-service
ms.topic: conceptual
ms.date: 11/21/2018
ms.author: mblythe
LocalizationGroup: Get started
ms.openlocfilehash: 9792ccf04d31d0a5d97ac050639f17f5364be2bd
ms.sourcegitcommit: 458e091a0a0bfb71ea3980d44df6408f48bab586
ms.translationtype: HT
ms.contentlocale: tr-TR
ms.lasthandoff: 11/22/2018
ms.locfileid: "52289255"
---
# <a name="signing-up-for-power-bi-as-an-individual"></a>Power BI'a bireysel olarak kaydolma

Power BI, kişisel rapor ve görselleştirme aracınız olabileceği gibi grup projeleri, departmanlar veya tüm şirket için analiz ve karar mekanizması olarak da kullanılabilir. Bu makalede bireysel olarak Power BI deneme sürümüne nasıl kaydolacağınız açıklanır. Power BI yöneticisiyseniz, bkz. [Kuruluşunuzda Power BI lisansları](service-admin-licensing-organization.md).

![Power BI panosu](media/service-self-service-signup-for-power-bi/dashboard.png)

## <a name="supported-email-addresses"></a>Desteklenen e-posta adresleri

Kayıt işlemine başlamadan önce, Power BI'da kullanabileceğiniz e-posta adresi türlerini anlamanız önemlidir:

* Power BI'a kaydolmak için bir iş veya okul e-posta adresi kullanmanız gerekir. Tüketici e-posta hizmetleri veya telekomünikasyon sağlayıcıları tarafından sağlanan e-posta adreslerini kullanarak kaydolamazsınız. Bunlar outlook.com, hotmail.com, gmail.com ve diğer adreslerdir.

* Kaydolduktan sonra, kişisel hesaplarınız dahil herhangi bir e-posta adresini kullanarak Power BI içeriğinizi görmeleri için [konuk kullanıcıları davet edebilirsiniz](https://docs.microsoft.com/azure/active-directory/active-directory-b2b-what-is-azure-ad-b2b).

* Power BI'a kaydolurken .gov veya .mil adreslerini kullanabilirsiniz ama bunun için farklı bir işlem gerekir. Daha fazla bilgi edinmek için bkz. [ABD Kamu kuruluşunuzu Power BI hizmetine kaydetme](service-govus-signup.md).

## <a name="sign-up-for-a-trial"></a>Deneme için kaydolma

Power BI Pro denemesine kaydolmak için şu adımları izleyin. Bu denemenin süresi dolduğunda size sağlanan seçenekleri anlamak için sonraki bölüme ([Deneme süresi sonu](#trial-expiration)) bakın.

1. Power BI'da [kayıt sayfasına](https://app.powerbi.com/signupredirect?pbi_source=web) gidin.

1. E-posta adresinizi girin, sonra da **Kaydol**'u seçin.

    ![Başlangıç](media/service-self-service-signup-for-power-bi/get-started.png)

1. Aşağıdakine benzer bir ileti alırsanız, bir seçenek belirterek doğrulama kodunu alın ve ardından bu yordamın sonraki adımından devam edin.

    ![Robot olmadığınızı kanıtlayın](media/service-self-service-signup-for-power-bi/prove-robot.png)

    Aşağıdakine benzer bir ileti alırsanız, adımları tamamlayarak oturum açın ve Power BI'ı kullanın.

    ![Mevcut hesap](media/service-self-service-signup-for-power-bi/existing-account.png)

1. Aldığınız kodu girin, sonra da **Kaydol**'u seçin.

    ![Kaydol](media/service-self-service-signup-for-power-bi/sign-up.png)

1. E-postanızı denetleyip aşağıdaki gibi bir ileti alıp almadığınıza bakın.

    ![E-posta doğrulama](media/service-self-service-signup-for-power-bi/email-verification.png)

1. Sonraki ekranda, bilgilerinizi ve e-postadaki doğrulama kodunu girin. Bölge seçin, bu ekranda bağlantısı verilen ilkeleri gözden geçirin, sonra da **Başlat**'ı seçin.

    ![Hesap oluşturma](media/service-self-service-signup-for-power-bi/create-account.png)

1. Bundan sonra https://app.powerbi.com konumuna gidersiniz ve Power BI'ı kullanmaya başlayabilirsiniz.

    ![Mevcut hesap](media/service-self-service-signup-for-power-bi/welcome-screen.png)

## <a name="trial-expiration"></a>Deneme süresi sonu

Power BI Pro denemenizin süresi dolduğunda, lisansınız Power BI (ücretsiz) lisansına dönüştürülür. Bu gerçekleştiğinde, artık Power BI Pro lisansı gerektiren özelliklere erişemezsiniz. Daha fazla bilgi için bkz. [Lisans türüne göre özellikler](service-features-license-type.md).

Power BI (ücretsiz) lisansı yeterliyse, başka hiçbir eylem yapmanız gerekmez. Power BI Pro özelliklerinden yararlanmak istiyorsanız, Power BI Pro lisansı satın alma konusunu görüşmek için BT yöneticinize başvurun.

## <a name="troubleshooting-the-sign-up-process"></a>Kayıt işleminin sorunlarını giderme

Çoğu durumda, az önce açıklanan işlemi yaparak Power BI'a kaydolabilirsiniz. Bununla birlikte, kaydolmanızı engelleyebilecek bazı sorunlar vardır. Aşağıdaki tabloda bu sorunları ve geçici çözümlerini açıkladık.

|                                                                                                                                                                                                                          **Belirti / Hata İletisi**                                                                                                                                                                                                                           |                                                                                                                                                                                                                                                                                                                                                **Neden ve Geçici Çözüm**                                                                                                                                                                                                                                                                                                                                                |
|--------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|
| <strong>Kişisel e-posta adresi (ör. nancy@gmail.com)</strong> Kayıt sırasında aşağıdaki gibi bir ileti alırsınız: <br /><br /> *Kişisel bir e-posta adresi girdiniz: Şirket verilerinizi güvenli bir şekilde depolayabilmemiz için lütfen iş e-posta adresinizi girin.* <br /><br /> ya da <br /><br /> *Bu, kişisel bir e-posta adresi gibi görünüyor. Şirketinizdeki diğer kişilerle bağlantı kurmanızı sağlayabilmemiz için iş e-posta adresinizi girin. Endişelenmeyin. Adresinizi kimseyle paylaşmayacağız.* |                          Power BI, tüketici e-posta hizmetleri veya telekomünikasyon sağlayıcıları tarafından sağlanan e-posta adreslerini desteklemez. <br /><br /> Kaydolmayı tamamlamak için iş yeriniz veya okulunuz tarafından atanmış bir e-posta adresini kullanarak yeniden deneyin. <br /><br /> Hâlâ kaydolamadıysanız ve daha ileri düzey bir kurulum işlemi yapmak istiyorsanız [yeni bir Office 365 deneme sürümü aboneliğine kaydolup söz konusu e-posta adresini buraya kaydolmak için kullanabilirsiniz](service-admin-signing-up-for-power-bi-with-a-new-office-365-trial.md). <br /><br /> Ayrıca, mevcut bir kullanıcının [sizi konuk olarak davet etmesini](service-admin-azure-ad-b2b.md) de sağlayabilirsiniz.                           |
|            **Self servis kayıt işlemi devre dışı** Kayıt sırasında aşağıdaki gibi bir ileti alırsınız: <br /><br /> *Kayıt işleminizi tamamlayamadık. Microsoft Power BI için kayıt işlemi, BT departmanınız tarafından devre dışı bırakılmış. Kayıt işleminizi tamamlamak için BT departmanınız ile iletişim kurun.* <br /><br /> ya da <br /><br /> *Bu, kişisel bir e-posta adresi gibi görünüyor. Şirketinizdeki diğer kişilerle bağlantı kurmanızı sağlayabilmemiz için iş e-posta adresinizi girin. Endişelenmeyin. Adresinizi kimseyle paylaşmayacağız.*             |                             Kuruluşunuzun BT yöneticisi Power BI için self servis kaydolma özelliğini devre dışı bırakmıştır. <br /><br /> Kaydı tamamlamak için, BT yöneticinize başvurun ve ondan [kaydı etkinleştirmek için yönergeleri izlemesini](service-admin-licensing-organization.md#enable-or-disable-individual-user-sign-up-in-azure-active-directory) isteyin. <br/><br/> [Office 365'e bir iş ortağı aracılığıyla kaydolmanız](service-admin-syndication-partner.md) durumunda da bu sorunla karşılaşabilirsiniz. |
|                                                                                          **E-posta adresiniz bir Office 365 kimliği değil** Kayıt sırasında aşağıdaki gibi bir ileti alırsınız: <br /><br /> *contoso.com adresinizi bulamadık.  İşte veya okulda farklı bir kimlik mi kullanıyorsunuz? <br /><br /> Bu kimlikle oturum açmayı deneyin, işe yaramazsa BT departmanınızla iletişime geçin.*                                                                                           | Kuruluşunuz Office 365 ve diğer Microsoft hizmetlerinde oturum açmak için sizin e-posta adresinizden farklı kimlikler kullanıyor.  Örneğin, e-posta adresiniz Nancy.Smith@contoso.com, kimliğiniz ise nancys@contoso.com olabilir. <br /><br /> Kaydolmayı tamamlamak için kuruluşunuzun Office 365 veya diğer Microsoft hizmetlerinde oturum açmak üzere atadığı kimliği kullanın.  Bunun ne olduğunu bilmiyorsanız BT yöneticinize başvurun. <br /><br /> Hâlâ kaydolamadıysanız ve daha ileri düzey bir kurulum işlemi yapmak istiyorsanız [yeni bir Office 365 deneme sürümü aboneliğine kaydolup söz konusu e-posta adresini buraya kaydolmak için kullanabilirsiniz](service-admin-signing-up-for-power-bi-with-a-new-office-365-trial.md). |
|  |  |

## <a name="next-steps"></a>Sonraki adımlar

[Power BI Pro'yu satın alma](service-admin-purchasing-power-bi-pro.md)  
[Bireysel kullanıcılar için Power BI Hizmet sözleşmesi](https://powerbi.microsoft.com/terms-of-service/)  

Başka bir sorunuz mu var? [Power BI Topluluğu'na sorun](http://community.powerbi.com/)