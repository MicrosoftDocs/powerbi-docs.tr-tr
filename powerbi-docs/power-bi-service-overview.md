---
title: Power BI hizmeti nedir?
description: Power BI hizmetine genel bakış ve Power BI’ın diğer bölümleriyle birlikte çalışma şekli.
author: maggiesMSFT
manager: kfile
ms.service: powerbi
ms.subservice: powerbi-service
featuredvideoid: B2vd4MQrz4M
ms.topic: overview
ms.date: 09/05/2019
ms.author: maggies
LocalizationGroup: Get started
ms.openlocfilehash: b8a01839da68a276ff136d7068dafac0ce82f102
ms.sourcegitcommit: d441d350504f8c6d9e100d229757add6237f0bef
ms.translationtype: HT
ms.contentlocale: tr-TR
ms.lasthandoff: 10/30/2019
ms.locfileid: "73060867"
---
# <a name="what-is-the-power-bi-service"></a>Power BI hizmeti nedir?
**Power BI**, iş içgörülerini siz ve işiniz için en verimli şekilde kullanmanıza yardımcı olmak üzere birlikte çalışan bir yazılım hizmetleri, uygulamalar ve bağlayıcılar koleksiyonudur. Power BI çevrimiçi olarak da adlandırılan Microsoft Power BI *hizmeti* (app.powerbi.com) Power BI’ın SaaS (*Hizmet Olarak Yazılım*) bölümüdür. Power BI hizmetindeki *panolar*, işletmenizin nabzını tutmanıza yardımcı olur. Panolarda görüntülenen *kutucukları* seçtiğinizde *raporlar* açılır ve böylece daha fazla araştırma yapabilirsiniz. Panolar ve raporlar birden çok *veri kümesine* bağlanarak tüm ilgili verileri bir yerde toplar. 

Power BI'ın yapı taşlarını anlamak için yardıma mı ihtiyacınız var? Bkz. [Power BI hizmetinde tasarımcılar için temel kavramlar](service-basic-concepts.md). [YouTube'daki oynatma listemizi](https://www.youtube.com/playlist?list=PL1N57mwBHtN0JFoKSR0n-tBkUJHeMP2cP) ziyaret edin. *Introduction to Power BI service* (Power BI hizmetine giriş) başlangıç için uygun bir videodur:

> 
> <iframe width="560" height="315" src="https://www.youtube.com/embed/B2vd4MQrz4M" frameborder="0" allowfullscreen></iframe>
> 

Power BI’ın diğer ana bileşenleri, Windows masaüstü uygulaması **Power BI Desktop** ve Windows, iOS ve Android cihazları için Power BI **mobil uygulamalarıdır**. Siz ve iş arkadaşlarınız, iş içgörülerini oluşturmak, paylaşmak ve kullanmak için bu üç öğeyi (Power BI Desktop, hizmet ve mobil uygulamalar) kullanabilirsiniz. Genel bakış için [Power BI nedir?](fundamentals/power-bi-overview.md) bölümünü okuyun.

## <a name="creating-reports-in-the-service"></a>Hizmette rapor oluşturma
Tipik bir Power BI iş akışında, Power BI Desktop’ta bir rapor oluşturup Power BI hizmetine yayımlarsınız.  

Bu iş akışı yaygındır, ancak Power BI raporlarını Power BI hizmetinde de oluşturabilirsiniz. Salesforce gibi bir SaaS (hizmet olarak yazılım) uygulaması aboneliğiniz var mı? Power BI, çevrimiçi verilerinizden otomatik olarak panolar ve raporlar oluşturan uygulamalara sahiptir. Salesforce’a bağlanarak hızlı bir başlangıç yapın veya [bağlanabileceğiniz diğer SaaS uygulamalarına](service-get-data.md) göz atın. Bir kuruluşun parçasıysanız, kuruluşunuzdaki bir kişi [uygulamaları](service-create-distribute-apps.md) yayımlamış ve size dağıtmış olabilir.

## <a name="sharing-your-findings"></a>Bulgularınızı paylaşma 

Raporları ve panoları oluşturduktan sonra, Power BI hizmetindeki ve mobil cihazlardaki son kullanıcıların bunları görüntülemesini ve bunlarla etkileşime geçmesini sağlamak için bunları paylaşabilirsiniz. Çalışmanızı nasıl paylaşacağınızı denetleyebilmeniz, Power BI hizmetinin en önemli özelliklerinden biridir. Siz ve iş arkadaşlarınızın raporlar ve panolar üzerinde işbirliği yapabildiği çalışma alanları oluşturursunuz. Daha sonra bunları uygulama olarak paketleyebilir ve dağıtabilirsiniz. Ayrıca, diğer kullanıcıların kendi raporları için temel olarak kullanabilmesi için veri kümelerini de paylaşabilirsiniz. [Power BI'da çalışmanızı paylaşmanın yolları](service-how-to-collaborate-distribute-dashboards-reports.md) hakkında daha fazla bilgi edinin.

## <a name="next-steps"></a>Sonraki adımlar
- Tüketiciler için hızlı başlangıç: [Power BI hizmetini öğrenme](consumer/end-user-experience.md)   
- [Öğretici: Power BI hizmeti ile çalışmaya başlama](service-get-started.md)
- [Hızlı başlangıç: Power BI Desktop'taki verilere bağlanma](desktop-quickstart-connect-to-data.md)
